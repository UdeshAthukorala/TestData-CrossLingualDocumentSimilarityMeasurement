[
    {
        "content": "සිදුහත් කුමරුන්ට ගිහිගෙය කළ කිරීමට හේතුවූ සතර පෙර නිමිතිවලින් පළමු නිමිත්ත වන මහල්ලෙකු දර්ශනය වූයේ අද වැනි බක් පුර පසළොස්වක පොහෝ දිනකදී බව ශාසන ඉතිහාසයේ සඳහන් වේ. ලොව්තුරා බුදුරජාණන් වහන්සේගේ දෙවැනි ලංකාගමනය වූ නාගදීපයට වැඩම කිරීම සිදුවුයේ අද වැනි බක් පුර පසලොස්වක පොහෝ දිනකදී ය. චූලෝදර, මහෝදර නාරජුන් අතර මිණි පළඟක අයිතිය අරභයා ඇති වූ සටන මැඩපැවැත්වීමට බුන්වන්සේ ලක්දිවට වැඩම කළ බව සාසන ඉතිහාසයේ සඳහන් වේ. බුදුන්ගේ දහම් අසා යුද වැදී සිටි නා රජුන් දෙදෙනා යුද්ධයට හේතු වූ මිණි පළඟ තථාගතයන් වහන්සේට එහිදී පූජා කළ බවද බෞද්ධ ඉතිහාසයේ දැක් වේ."
    },
    {
        "content": "ඒ අනුව සමස්ත කොරෝනා ආසාදිතයින් සංඛ්‍යාව 162 දක්වා ඉහළ ගොස් තිබේ."
    },
    {
        "content": "සිවිල් ගුවන්සේවා අධිකාරියේ සභාපති උපුල් ධර්මදාස මහතා සඳහන් කළේ, මෙරටින් පිටත්ව යන ගුවන් යානාවලට එම තහනම බල නොපාන බවය."
    },
    {
        "content": "ඊයේ සිදු කළ මෙම වැටලීමේදී කොකේන් සහ අයිස් මත්ද්‍රව්‍ය කිලෝග්රෑම් 500 බැගින් සොයා ගත් බව නාවික හමුදාව සඳහන් කළේය. සයුර නෞකාව ගැඹුරු මුහුදේ ආවේක්ෂණ රාජකාරීවල නිරතව සිටින අතරතුර දකුණු වෙරළට නාවික සැතපුම් 463 ක දුරකදී විදේශීය ධජයක් සහිත අදාළ නෞකාව හමුවූ බව නාවික හමුදාව සඳහන් කළේය. එය පරීක්ෂාවට ලක් කිරීමේදී අයිස් සහ කොකේන් මත්ද්‍රව්‍යවලට අමතරව, බාබුල් පැකට් 200 ක් සහ හඳුනා නොගත් මත්පෙති ග්‍රෑම් 100ක් සොයාගෙන තිබුණි."
    },
    {
        "content": "එසේම, දැනට පවතින තත්ත්වය අනුව මේ මොහොතේ ගත හැකි දැඩි ක්‍රියාමාර්ග හා උග්‍ර ප්‍රතිචාර හරහා කොරෝනා ව්‍යාප්තිය මර්ධනය කරගැනීමට කටයුතු කළ යුතු බව ලෝක සෞඛ්‍ය සංවිධානය අවවාද කරන බව ද එම නිවේදනයේ සඳහන් විය. සමාජ දුරස්ථකරණය 80% ට වැඩි මට්ටමේ පවත්වා ගැනීමට ගතයුතු ක්‍රියාමාර්ග පිළිබඳ රජයේ වෛද්‍ය නිලධාරීන්ගේ සංගමයේ නිර්දේශ මෙසේය. 1. සියලු පුරවැසියන් හැකිතාක් දුරට තම නිවස තුළටම වී සිටීමේ වැදගත්කම නිරන්තරයෙන් අවධාරණය කිරීම 2. බැංකු කටයුතු, අත්‍යාවශ්‍ය ආහාර ද්‍රව්‍ය හා ඖෂධමය අවශ්‍යතාවයන් නිවස තුළටම ළඟාවන ක්‍රමවේදයන් ශක්තිමත් කිරීම 3. විටින් විට ඇඳිරි නීතිය ලිහිල් කිරීම වහාම නැවැත්වීම 4. දිස්ත්‍රික්ක අතර සංචරණ හැකිතාක් දුරට අවම කිරීම 5. රෝග ව්‍යාප්තිය රටපුරා සිදු කළ හැකි පරිදි ජනතාව එක් රැස්වන අධික අනතුරු ස්ථාන (Hot Spots) පිළිබඳ දැඩි තීන්දු තීරණවලට එළඹීම \n(ආර්ථික මධ්‍යස්ථාන, ධීවර වරායන්, මැනි වෙළඳපොළ ඇතුළු වෙළඳ මධ්‍යස්ථාන, තේ කර්මාන්තශාලා)"
    },
    {
        "content": "අංගොඩ IDH රෝහලට ඉතා අත්‍යවශ්‍යව පැවති ECG යන්ත්‍ර කිහිපයක් ‘දිවි සත්කාර පදනම’ විසින් පරිත්‍යාග කිරීම ඊයේ (03) සිදු කරනු ලැබිණි. එම උපකරණ කට්ටල පරිත්‍යාග කරනු ලැබු අවස්ථාවට IDH රෝහලේ නියෝජ්‍ය අධ්‍යක්ෂක චින්තා සූරියආරච්චි මහත්මිය ඇතුළු එහි කාර්ය මණ්ඩලයේ කිහිප දෙනෙකු ද එක්ව සිටියහ."
    },
    {
        "content": "මේ අතර ඇඳිරි නීතිය උල්ලංඝණය කළ පුද්ගලයින් 508 දෙනෙකු අද උදෑසන 6 න් අවසන් වූ පැය 24 තුළ අත්අඩංගුවට ගෙන තිබෙන බව පොලීසිය සඳහන් කළේය. පොලීසීය පැවසුවේ එම කාලසීමාව තුළ වාහන 125 ක් සිය භාරයට ගෙන ඇති බවය. පසුගිය 20 වැනිදා සිට අද උදෑසන 6 දක්වා කාලය තුළ අත්අඩංගුවට ගෙන ඇති සමස්ත පුද්ගලයින් සංඛ්‍යාව 7358 කි. එම කාලසීමාව තුළ වාහන 1768 ක් පොලිස් භාරයට ගෙන තිබේ."
    },
    {
        "content": "තැපැල්පති රංජිත් ආරියරත්න මහතා පැවසුවේ, ඒ සඳහා අවශ්‍ය කටයුතු මේ වන විට සුදානම් කරමින් ඇති බවයි. මේ අතර පෞද්ගලික ඖෂධ අලෙවිසල් මගින් ඔන්ලයින් ක්‍රමයට ඖෂධ ඇනවුම් කර අදාළ ඖෂධ අලෙවිසල සම්බන්ධ කරගැනීමට නොහැකි වුවහොත් ඒ බව ප්‍රදේශය භාර පොලිස් ස්ථානාධිපතිවරයාට දැනුම් දෙන ලෙස නිවේදනයක් නිකුත් කරමින් පොලිස් මූලස්ථානය ජනතාවගෙන් ඉල්ලා සිටී. එම අවස්ථාවල පොලීසිය මැදිහත්ව එම කටයුතු සම්බන්ධීකරණය කරන බව ද එම නිවේදනයේ සඳහන් ය."
    },
    {
        "content": "73 හැවිරිදි පුද්ගලයෙකු වූ මොහු ශ්‍රී ජයවර්ධන රෝහලේ ප්‍රතිකාර ලබමින් සිටින විට කොවිඩ් ආසාදිතයෙකු ලෙස ඊයේ හඳුනා ගැනීමෙන් පසුව අංගොඩ බෝවෙන රෝග විද්‍යායතනයට මාරු කරන අවස්ථාවේ මියගොස් තිබේ. මෙම රෝගියා දියවැඩියාව, අධික රුධිර පීඩනය හා දීර්ඝ කාලීන වකුගඩු අඩපණ වීම ආදී රෝග තත්ත්වයන්ගෙන් පීඩා විඳ ඇත. රෝගියා රෝහල්ගතව ඇත්තේ, රෝගය උත්සන්න වී ඇති අවස්ථාවේ දී බව රජයේ ප්‍රවෘත්ති දෙපාර්තමේන්තුව විසින් නිකුත් කළ නිවේදනයේ සඳහන් ය. ඒ අනුව කොරොනා ආසාදනයෙන් මෙරට මියගිය පුද්ගලයින් සංඛ්‍යාව 3 දක්වා ඉහළ ගියේ ය. සෞඛ්‍ය අමාත්‍යාංශය සඳහන් කළේ, කොරෝනා ආසාදිත මෙරට පුද්ගලයින් 122 දෙනෙකු තවදුරටත් රෝහල්ගතව ප්‍රතිකාර ලබන බවයි. වැඩිම පිරිසක් ප්‍රතිකාර ලබන්නේ අංගොඩ බෝවන රෝග විද්‍යායතනයේයි. එම සංඛ්‍යාව 100 කි. වැලිකන්ද රෝහලේ 09 දෙනෙකු සහ මුල්ලේරියාව රෝහලේ 12 දෙනෙක් ප්‍රතිකාර ලබමින් සිටිති. මේ අතර ඊයේ දිනයේ කොරෝනා ආසාදිත තවත් රෝගීන් 3 දෙනෙකු හඳුනා ගැනීමත් සමග මෙරට කොරොනා ආසාදනය වූ රෝගීන් සංඛ්‍යාව 146 ක් දක්වා ඉහළ ගියේ ය. සෞඛ්‍ය අමාත්‍යාංශය පැවසුවේ, රෝගයෙන් පුර්ණ සුවය ලැබු 21 දෙනෙකු මේ වනවිට පිටව ගොස් ඇති බවයි. මේ අතර බේරුවල පන්නිල ප්‍රදේශයේ කොරොනා රෝගීන් ඇසුරු කළ පුද්ගලයින් 130 දෙනෙකු ඊයේ නිරෝධායන මධ්‍යස්ථානයක් කරා යොමු කෙරිණ. කළුතර දිස්ත්‍රික් පරිපාලන මහජන සෞඛ්‍ය නිලධාරී ආර්. ජී. සිංහබාහු මහතා සඳහන් කළේ, එම ප්‍රදේශයෙන් පළමු කොරොනා ආසාදිතයාගේ නිවස ආසන්නයේ පදිංචිකරුවන් පිරිසක් එලෙස නිරෝධායනයට යොමු කළ බවයි. මේ අතර කොරොනා ආසාදිතයින් පස්දෙනෙකු හමුවීමත් සමග මේ වනවිට තාවකාලිකව වසා දමා ඇති බණ්ඩාරගම අටලුගම ගම්මානය ආශ්‍රිතව තවදුරටත් විශේෂ ආරක්ෂක වැඩපිළිවෙළක් ක්‍රියාත්මක බව සෞඛ්‍ය අංශ පවසයි. මේ අතර කොරොනා රෝගීන් කිහිපදෙනෙකු හමුවීමත් සමග අකුරණ නගරය ද මේ වනවිට වසා දමා තිබේ."
    },
    {
        "content": "ඒ ඊයේ දිනයේ අදාළ ගම්මානයෙන් කෙරෝනා ආසාදිතයෙකු හමුවීමත් සමගයි. යුද හමුදාපති ලුතිනන් ජනරාල් ශවේන්ද්‍ර සිල්වා මහතා පැවසුවේ, එම පිරිස නිරෝධායනය කිරීම සඳහා පුත්තලම ශහිරා විද්‍යාලයට යාබදව ඊයේ රාත්‍රීයේ සිට නිරෝධායන මධ්‍යස්ථානයක් ඉදි කරමින් පවතින බවයි."
    },
    {
        "content": "කොරෝනා මර්දන ජාතික මෙහෙයුම් මධ්‍යස්ථානයේ ප්‍රධානී, යුද හමුදාපති ලුතිනන් ජනරාල් ශවේන්ද්‍ර සිල්වා මහතා දැනුම් දෙන්නේ, චෙන්නායි සිට පැමිණි පුද්ගලයින් පමණක් නොව ඉන්දියාවේ කිනම් ප්‍රදේශයක හෝ සිට පැමිණි පුද්ගලයින් වේ නම්, ඔවුන් සියලු දෙනා නිවෙස්වල සිට දින 14ක් ස්වයං නිරෝධායනයට යොමු වන ලෙසයි."
    },
    {
        "content": "එම දිස්ත්‍රික්ක සඳහා යළි අද පස්වරු 2.00 ට පොලිස් ඇඳිරි නීතිය පැනවේ. ලබන සඳුදා (30) පෙරවරු 6.00 දක්වා එම දිස්ත්‍රික්කවලට පොලිස් ඇඳිරි නීතිය බලාත්මක වන අතර යළි එදිනම පස්වරු 2.00 පොලිස් ඇඳිරි නීතිය පැනවෙන බව ජනාධිපති මාධ්‍ය අංශය සඳහන් කළේ ය."
    },
    {
        "content": "එම නිවේදනයට අනුව තැපැල්පතිවරයා දැනුම් දෙන්නේ, එවැනි අයට ප්‍රදේශයේ ග්‍රාම නිලධාරී සම්බන්ධ කර ගනිමින් සිය දීමනාව ලබාගැනීමට හැකි බවය. මෙහිදී සෞඛ්‍ය උපදෙස් මත කටයුතු කළ යුතු බැවින් ග්‍රාම නිලධාරී හමුවීමට පෙර වේලාවක් වෙන්කරවා ගැනීමට කටයුතු කරන ලෙස තැපැල්පති රංජිත් ආරියරත්න මහතා පැවසුවේ ය. තැපැල්පතිවරයා පැවසුවේ, රජය හා ඒ, ඒ පළාත් සභාවන් විසින් වැඩිහිටි ප්‍රජාව වෙත සහ විවිධ රෝගාබාධවලින් පෙලෙන්නන් වෙත තැපැල් කාර්යාල මගින් කරනු ලබන ගෙවීම් මෙම අවස්ථාවේ සිදු කිරීමේ අපහසුතා මතුව ඇති බවයි. කොරෝනා වෛරසයෙන් දැඩි බලපෑමට ලක්වීමේ සම්භාවිතාවක් ඇති වැඩිහිටි හා රෝගී පිරිස් විශාල වශයෙන් ඒකරාශී වීමෙන් ඇතිවිය හැකි අහිතකර තත්ත්වය යම් තරමකින් හෝ පාලනය කිරීමේ අරමුණින් මෙම වැඩපිළිවෙළ ක්‍රියාත්මක කර තිබේ."
    },
    {
        "content": "පාර්ලිමේන්තුව නියෝජනය කළ සියලු පක්ෂවල නායකයින්ගේ රැස්වීමක් අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් අද අරලියගහ මන්දිරයේදී පැවැත්විය. මෙහිදි සාකච්ජාවට ලක්ව ඇත්තේ උද්ගතව ඇති කොරෝනා වෛරසය මැඩපැවැත්වීම සඳහා සාමුහිකව ගතයුතු ක්‍රියාමාර්ග පිළිබඳවයි. මීට පක්ෂ නායකයින් විවිධ යෝජනා ඉදිරිපත් කර තිබේ. මෙම ගැටලුව විසඳීම සඳහා අග්‍රාමාත්‍යවරයා විසින් ඉදිරිපත් කළ යෝජනාවලියට පක්ෂ නායකයින් එකඟ වූ බව සම කැබිනට් ප්‍රකාශක අමාත්‍ය බන්දුල ගුණවර්ධන මහතා සඳහන් කළේය. මෙම අවස්ථාවට සජිත් ප්‍රේමදාස , රනිල් වික්‍රමසිංහ , විජිත හේරත් , දයාසිරි ජයසේකර , රාවුෆ් හකීම් ඇතුළු දේශපාලන පක්ෂ නියෝජිතයන් රැසක් එක්ව සිටියහ. මීට අමතරව සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ සහ හමුදාපතිවරයා ප්‍රමුඛ ආරක්ෂක අංශ නිලධාරීන් පිරිසක් ද සහභාගී වූහ."
    },
    {
        "content": "පිරිස් එක් රැස් නොවන ලෙස නියෝග කර තිබිය දී පාපැදි තරගයක් පැවැත්වීම හේතුවෙන් මොවුන් අත් අඩංගුවට ගෙන ඇති අතර ඔවුන් අධිකරණය වෙත ඉදිරිපත් කර තිබේ."
    },
    {
        "content": "COLOMBO (News1st) – සාලියවැව ප්‍රදේශයේ වනසංරක්ෂණ දෙපාර්තමේන්තුවට අයත් වන්නියාගම රක්ෂිතයේ හටගත් ගින්නක් පැතිරී යාමෙන් අක්කර 100 ක පමණ භුමි ප්‍රදේයක් විනාශ වි තිබේ. ඊයේ පෙරවරුවේ ආරම්භ වූ ගින්න පස්වරුව දක්වා පැවති බව අප වාර්තාකරු සඳහන් කළේය. ප්‍රදේශවාසීන් හා එක්වූ පොලීසියට ගින්න මැඩපැවැත්වීමට මහත් වෙහෙසක් දැරීමට සිදුවිය. අනතුරුව තබ්බෝව යුද හමුදා කඳවුරේ සාමාජීකයින් පිරිසක් ගින්න නිවාදැමීමට එක්වූ අතර පස්වරු 6.00 පමණ වනවිට ගින්න සම්පුර්ණයෙන් නිවා දැමීමට පිරිස සමත් වූහ"
    },
    {
        "content": "COLOMBO (News 1st ) – කොටුව දුම්රිය ස්ථානය සහ කොළඹ වරායට අතුළුවන ප්‍රධාන දොරටු ආශ්‍රිත ප්‍රදේශයන් නාවික හමුදාව විසින් ඊයේ විෂබීජහරණයට ලක් කරනු ලැබිණි. නාවික හමුදාව පැවසුවේ රසායනික, ජීව විද්‍යාත්මක, විකිරණ හා න්‍යෂ්ටික, හදිසි ප්‍රතිචාර දැක්විම පිළිබඳ ඒකකය විසින් මහජනතාව බහුලව ගැවසෙන ‍කොළඹ කොටුව දුම්රිය ස්ථානය ඊයේ විෂබීජහරණයට ලක්කළ බවයි. එසේම වරාය පරිශ්‍රයට අතුළුවන දොරටු ප්‍රදේශයන් ආශ්‍රිතව ද නාවික හමුදාව විසින් විෂබීජහරණ කිරීමේ වැඩසටහනක් ක්‍රියාත්මක කරනු ලැබිණි. නාවික හමුදාව පැවසුවේ මෙවැනි ජනාකීර්ණ ස්ථානයන්හි වෛරසය ව්‍යාප්තවීම වළක්වාලීම සඳහා විෂබීජ හරණ වැඩසටහන් ක්‍රියාත්මක කිරීමට නාවික හමුදාව තවදුරටත් කටයුතු කරමින් සිටින බව ය."
    },
    {
        "content": "අද පස්වරු 5.30 ට පුත්තලම බලා ධාවනය කරන දුම්රියෙන් අනතුරුව පුත්තලම මාර්ගයේ දුම්රිය ධාවනය කරනු ලබන්නේ මීගමුව දක්වා පමණක් බව දුම්රිය දෙපාර්තමේන්තුව සඳහන් කරයි."
    },
    {
        "content": "ගුවන්තොටුපොළ හා ගුවන් සේවා සමාගමේ අධ්‍යක්ෂ ෂෙහාන් සුමනසේකර මහතා සඳහන් කළේ, ලබන 25 වැනි දා දක්වා මෙරටට පැමිණෙන සියලු ගුවන් ගමන් අත්හිටුවා ඇති බවයි. විදේශගතවන මගීන්ට සහ සංචාරකයින්ට ඉන් කිසිදු බලපෑමක් වන්නේ නැත. වෙනත් රටවල් කරා යාමට ගුවන්තොටුපොළට පැමිණෙන සංක්‍රමණික මගීන් සඳහා ද ගුවන්තොටුපොළ විවෘතව පවති. එහෙත් ඔවුන්ට ගුවන්තොටුපොළෙන් පිටතට යාමට අවසර හිමිවන්නේ නැත. මෙරටින් මගී ගුවන් යානා සහ භාණ්ඩ ප්‍රවාහන ගුවන් යානා පිටත්වීම, සාමාන්‍ය පරිදි සිදු කෙරෙන බව ෂෙහාන් සුමනසේකර මහතා සඳහන් කළේ ය. ඔහු පැවසුවේ, ඉන්ධන අවශ්‍යතා සඳහා සහ කාර්මික දෝෂයකට ලක් වූ යානයකට ගුවන්තොටුපොළට ගොඩබැස්වීමේ අවස්ථාව තවදුරටත් හිමිවන බවයි."
    },
    {
        "content": "සීමා හා කොන්දේසි යටතේ රුපියල් 6000 කට අඩු මිලකට COVID-19 රෝගය සඳහා පරීක්ෂණ පැවැත්වීමට පෞද්ගලික රෝහල්වලට අනුමැතිය ලබා දෙන බව සෞඛ්‍ය සේවා අධ්‍යක්ෂ ජනරාල්වරයා සඳහන් කළේ ය. ඔහු මේ බව සඳහන් කළේ, COVID-19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේදී පැවති මාධ්‍ය සාකච්ඡාවකදී ය."
    },
    {
        "content": "කොරෝනා ව්‍යාප්තිය සම්බන්ධයෙන් ලෝක සෞඛ්‍ය සංවිධානය ගිනිකොණ දිග ආසියානු රටවල්වලට අනතුරු ඇඟවීමක් කර තිබේ. ඒ, එම කලාපයේ කොරෝනා ආසාදිතයන් සංඛ්‍යාව සීඝ්‍රයෙන් ඉහළ යාම හමුවේ තවදුරටත් එහි ව්‍යාප්තිය වැළැක්වීමට හැකි සියලු පියවර ගත යුතු බව දන්වමින් ය. ලෝක සෞඛ්‍ය සංවිධානයේ ගිනිකොණ දිග ආසියානු කලාපීය අධ්‍යක්ෂ ආචාර්ය පූනම් කේත්‍රපාල් සිං සඳහන් කළේ, වෛරසය සීඝ්‍රයෙන් පැතිර යන ආකාරය පිළිබඳව තවදුරටත් තොරතුරු අධ්‍යයනය කරන බවයි. ලෝක ජනගහණයෙන් හතරෙන් එකකට වැඩි පිරිසක් වාසය කරන්නේ ගිනිකොණ දිග ආසියානු කලාපයේ රටවල්  11 න් අටකින්ම මේ වනවිට ආසාදිතයන් පිළිබඳව වාර්තා වී තිබේ."
    },
    {
        "content": "ඒ, කොරෝනා වෛරසය ව්‍යාප්තවීම වැළැක්වීමේ අරමුණිනි."
    },
    {
        "content": "බුද්ධශාසන, ආගමික හා සංස්කෘතික කටයුතු අමාත්‍යාංශ ලේකම් බන්දුල හරිස්චන්ද්‍ර මහතා පැවසුවේ, වන්දනාව සඳහා සහභාගී වූ පිරිසෙන් 225 කට අධික පිරිසක් මේ වනවිට නවදිල්ලි නුවර ශ්‍රී ලංකා මහ කොමසාරිස් කාර්යාලයේ රැඳී සිටින බවයි. එම පිරිස අද රාත්‍රී 12.00 ට පෙර දිවයිනට ගෙන්වා ගැනීමට සැලසුම් කර ඇතැයි ලේකම්වරයා සඳහන් කළේ ය. එළෙස දඹදිව වන්දනාවේ පැමිණ ඇති පිරිස 850 කට අධිකය. සෙසු පුද්ගලයින් ද නවදිල්ලි නුවර ශ්‍රී ලංකා මහ කොමසාරිස් කාර්යාලයට ගෙන්වා ගැනීමට නියමිතය."
    },
    {
        "content": "නියෝජ්‍ය පොලිස්පති අජිත් රෝහණ මහතා සඳහන් කළේ, මාර්තු 01 වැනි දා සිට 09 වැනි දා දක්වා කාලය තුළ දිවයිනට පැමිණි සියලුදෙනා ස්වයං නිරෝධායනයට ලක්විය යුතු බව දැනුම්දී ඇති බවය. ඔවුන්ගේ නිවාස හඳුනාගෙන මේ වනවිට අවශ්‍ය ක්‍රියාමාර්ග ගෙන ඇතැයි ද අජිත් රෝහණ මහතා සඳහන් කළේ, අද උදෑසන නිව්ස්ෆස්ට් සමග සංවාදයකට එක්වෙමිනි."
    },
    {
        "content": "පුත්තලම පොලිස් කොට්ඨාසයේ පොලිස් වසම් 11කටත්, හලාවත පොලිස් කොට්ඨාසයේ පොලිස් වසම් 07 කටත්, මීගමුව පොලිස් කොට්ඨාසයේ කොච්චිකඩේ පොලිස් වසමටත් අද පස්වරු 4.30 සිට නැවත දැනුම් දෙනතුරු පොලිස් ඇඳිරි නීතිය පනවා ඇති බව පොලිස් මූලස්ථානය පවසයි. ඒ අනුව පුත්තලම පොලිස් කොට්ඨාසයේ පුත්තලම, ආණමඩුව, කල්පිටිය, කරුවලගස්වැව, මුන්දලම, නවගත්තේගම, පල්ලම, වනාතවිල්ලුව, උඩප්පුව, නොරොච්චෝලේ, සාලියවැව යන පොලිස් වසම්වලට පොලිස් ඇඳිරි නීතිය පනවා තිබේ. හලාවත පොලිස් කොට්ඨාසයේ හලාවත, දංකොටුව, කොස්වත්ත, මාදම්පේ, මාරවිල, වෙන්නප්පුව, ආරච්චිකට්ටුව යන පොලිස් වසම්වලට පොලිස් ඇඳිරි නීතිය ක්‍රියාත්මක වේ. මෙම ඇඳිරි නීතිය බලපැවැත්වෙන කාල සීමාව තුළ පාර්ලිමේන්තු මැතිවරණයේ නාමයෝජනා භාරදීමේ කටයුතු සිදු කිරීමට බාධාවක් නොමැති බව පොලිස් මූලස්ථානය නිකුත් කළ නිවේදනයේ දැක්විය. එමෙන්ම ඇඳිරි නීතිය බලපැවැත්වෙන ප්‍රදේශ හරහා ගමන් ගන්නා පොදු ප්‍රවාහන සේවා සහ අත්‍යාවශ්‍ය සේවා කටයුතු සිදු කිරීමට හැකි බව ද එම නිවේදනයේ වැඩිදුරටත් සඳහන් විය."
    },
    {
        "content": "ආනයනික මුඛ ආවරණ මත පනවා ඇති තීරු බදු ඇතුළු අනෙකුත් බදු අද (18) මධ්‍යම රාත්‍රීයේ සිට ඉවත් කිරීමට මුදල් අමාත්‍යාංශය තීරණය කර තිබේ."
    },
    {
        "content": "ඒ අනුව හඳුනාගත් මුළු රෝගීන් ගණන 50ක් බව සෞඛ්‍ය අමාත්‍යාංශය පවසයි."
    },
    {
        "content": "කොරෝනා වෛරස් ව්‍යාප්තියත් සමග සේවක අර්ථ සාධක අරමුදලේ සාමාන්‍ය ප්‍රතිලාභ අයැදුම්පත් භාර ගැනීම ඇතුළු සේවා කිහිපයක් ලබන 31 වැනිදා දක්වා අත්හිටුවා තිබේ. නිවේදනයක් නිකුත් කරමින් එම දෙපාර්තමේන්තුව සඳහන් කළේ, සේවක අර්ථ සාධක අරමුදලේ 30% ක ප්‍රතිලාභ ලබා ගැනීමේ අයැදුම්පත් භාර ගැනීම හා නිවාස ණය අයැදුම්පත් භාර ගැනීම ද ලබන 31 වැනිදා දක්වා කල් දැමූ බව ය."
    },
    {
        "content": "ඉන්දියාවේ සිට රැගෙන ඒමට නියමිත වන්දනාකරුවන් දිවයිනට රැගෙන ඒමෙන් අනතුරුව නිරෝධායනයට ලක් කිරීමට පියවර ගන්නා බව යුද හමුදාපති සඳහන් කළේ ය."
    },
    {
        "content": "රජය මේ බව නිවේදනය කළේ, COVID-19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේදී පැවති මාධ්‍ය සාකච්ඡාවකදී ය."
    },
    {
        "content": "වෛරසයට නිසි ප්‍රතිකාරයක් මෙතෙක් සොයා නොගත්ත ද ලොව බලවතුන් දෙදෙනෙකු වන අමෙරිකාව සහ චීනය අද වනවිට කොරෝනා පැතිරවීම සම්බන්ධයෙන් එකිනෙකාට චෝදනා ගනිමින් සිටී. අමෙරිකානු ජනාධිපති ඩොනල්ඩ් ට්‍රම්ප් කොරෝනා, ‘චීන වෛරසය’ ලෙසට සිය ට්විටර් ගිණුමේ තැබූ සටහනක් සම්බන්ධයෙන්  චීනය  ආවේගශීලි ලෙස ප්‍රතිචාර දක්වා තිබේ. චීන විදේශ කටයුතු අමාත්‍යංශයේ ප්‍රකාශකයෙකු විදෙස් මාධ්‍ය වෙත අදහස් දක්වමින් පෙන්වා දී ඇත්තේ, සිය රට  අපකීර්තියට ලක් කිරීමට පෙර අමෙරිකාව තම රටේ කටයුතු  පිළිබඳව සැලකිල්ලට ගත යුතුව ඇති බවයි. අමෙරිකාවේ මෙම ප්‍රකාශ තුළින් චීනය අපකීර්තියට ලක් වන බවද එම ප්‍රකාශකයා වැඩිදුරටත් පවසා ඇත. වැරැද්ද නිවැරදි කරන ලෙස චීනය අමෙරිකාවට බල කර සිටින බවත්  තම රටට එරෙහිව නගන අභූත චෝදනා හා දෝෂාරෝපණයන් වහාම නතර කරන ලෙසද ඔහු ඉල්ලා සිටියි. චීනයේ ශිංහුවා පුවත් සේවයට අදහස් දක්වමින් අදාළ ප්‍රකාශකයා පෙන්වා දෙන්නේ, ඩොනල්ඩ් ට්‍රම්ප්ගේ භාෂාව හා ප්‍රකාශ ජාතිවාදී හා විදේශිකයින් නුරුස්සන සුළු බව යි. කෙසේ වෙතත් අමෙරිකානු පරිපාලන නිලධාරීන් කිහිප දෙනෙකුම කොරෝනා “චීන වෛරසය” ලෙස හඳුන්වා දී ඇති අතර අමෙරිකානු රාජ්‍ය ලේකම් පොම්පේ මෙම වෛරසය ‘වූහාන් වෛරසය’ ලෙස හඳුන්වා දී තිබේ. මේ අතර, ලෝක සෞඛ්‍ය සංවිධානය දෙරටටම දැඩිව අවවාද කර ඇත්තේ, වෛරසය කිසියම් ප්‍රදේශයකට හෝ කණ්ඩායමකට ගොනු කිරීම නවතන ලෙසයි. කෙසේ වෙතත් පසුගිය සතියේ චීන විදේශ කටුයුතු ආමාත්‍යංශ නිලධාරියෙකු චෝදනා කර සිටියේ, කුමන්ත්‍රණකාරි ලෙස අ‌මෙරිකානු හමුදාව විසින් කොරෝනා වෛරසය වූහාන් ප්‍රාන්තයට පැතිරවූ බවයි. එම අවස්ථාවේ අමෙරිකානු රාජ්‍ය ලේකම්වරයා ඊට ප්‍රතිචාර දක්වමින් චීනයෙන් ඉල්ලා සිටියේ අසත්‍ය තොරතුරු ප්‍රචාරය කිරීම වහාම නවතා දමන ලෙසයි. පසුගිය වසරේ දෙසැම්බර් මාසයේ දී ලොව පළමු කොරෝනා ආසාදිතයා නිළ වශයෙන් චීනයේ හුබෙයි ප්‍රාන්තයේ වූහාන් නගරයෙන් වාර්තා විය. අ‌මෙරිකාවෙන් ද කොරෝනා රෝගීන් 6000 කට අධික පිරිසක් වාර්තා වීම හා අද වනවිට 108 දෙනෙකු මියගොස් සිටීම  හේතුවෙන්, මේවනවිට අමරිකාව ද කොරා්නා රෝගය හේතුවෙන්, තැති ගැන්මට ලක්ව සිටියි. මේ වනවිට චීනය වෛරසය පැතිරී යාම ඉතා සාර්ථකව පාලනය කරමින් සිටිය ද බටහිර වර්ජිනියා ප්‍රාන්තයෙන් පළමු ආසාදිතයා පසුගිය අඟහරුවාදා (17) වාර්තා වීමත් සමග අමෙරිකාවේ ප්‍රාන්ත 50 පුරාම මේ වනවිට වෛරසය පැතිර ගොස් තිබේ. ලෝකය පුරා කෝරෝනා ආසාදිතයින් ලක්ෂ 2 ඉක්මවා ඇති අතර ඉන් 80,000කට වැඩි සංඛ්‍යාවක් වාර්තාවූයේ, චීනයෙනි. කොරෝනා කවුරුන් කෙසේ ලෝකයට රැගෙන ආවා ද? යන්න කිසිවෙකු නොදන්නා නමුත් මේ වනවිට ලොව පුරා දෙලක්ෂයකට අධික පිරිසක් රෝගීන් කර මිනිස් ජීවිත 8,000ක් බිලිගෙන අවසන් ය."
    },
    {
        "content": "සමගි ජන බලවේගයේ නායක හිටපු විපක්ෂ නායක සජිත් ප්‍රේමදාස මහතා අද සිය නාම යෝජනා පත්‍රයට අත්සන් තැබුවේ ය. කොළඹ දිස්ත්‍රික් කණ්ඩායම් නායක ලෙස ඔහු නාම යෝජනා පත්‍රයට අත්සන් කරනු ලැබුවේ සමගි ජන බලවේග කාර්යාලයේදී ය. මේ අතර එස්.එම්. මරික්කාර් හා පාඨලී චම්පික රණවක අද පස්වරුවේ සජිත් ප්‍රේමදාස මහතාගේ නායකත්වයෙන් යුත් සමගි ජන බලවේගය වෙනුවෙන් නාම යෝජනා අත්සන් කළේ ය. අද පෙරවරුවේ පක්ෂයේ දිස්ත්‍රික් අපේක්ෂකයින් කිහිපදෙනක් නාම යෝජනා අත්සන් කළේ ඇතුළ් කෝට්ටේ පිහිටි පක්ෂ මුලස්ථානයේදී ය. ආචාර්ය හර්ෂ ද සිල්වා මහතා සමගි ජන බලවේගයෙන් නාම යෝජනා අත්සන් කරනු ලැබුවේ, සිරිකොත පක්ෂ මූලස්ථානයට පැමිණ එක්සත් ජාතික පක්ෂයේ දැරූ තනතුරුවලින් ඉල්ලා අස්වීමෙන් අනතුරුව ය. මේ අතර එක්සත් ජාතික පක්ෂ මුලස්ථානයේ ද අද පෙරවරුවේ දිස්ත්‍රික්ක කිහිපයකට අදාළ නාම යෝජනා සඳහා අත්සන් තැබුවේ ය."
    },
    {
        "content": "ශ්‍රී ලංකාව සහ චීන සංවර්ධන බැංකුව අතර අමෙරිකානු ඩොලර් මිලියන 500ක මූල්‍ය පහසුකමක් සඳහා වන ගිවිසුමකට අද අත්සන් තැබුණි. අරලියගහ මන්දිරයේදී මහා භාණ්ඩාගාර ලේකම් එස්.ආර්.ආටිගල මහතා සහ චීන සංවර්ධන බැංකුවේ නියෝජ්‍ය අධ්‍යක්ෂ ජනරාල් වැන්ග් වෙයි මහතා ගිවිසුමට අත්සන් තැබු අවස්ථාවට අග්‍රාමාත්‍ය මහින්ද රාජපක්ෂ මහතාද සහභාගී විය. මුදල්, ආර්ථික සහ ප්‍රතිපත්ති සංවර්ධන අමාත්‍යංශය සඳහන් කළේ, මෙම ණය පහසුකම රටේ සංවර්ධන අවශ්‍යතා සපුරාලීම සඳහා ලබා දී ඇති බවයි. සහන පොළී අනුපාත යටතේ වසර 10ක් දක්වා වන කාලයක්දී ගෙවීමේ පහසුකම මත මෙම ණය පහසුකම ලබා ධී ඇති බව ද නිවේදනයේ සඳහන් ය. එහි වැඩිදුරටත් දැක්වෙන්නේ මෙම මූල්‍ය පහසුකමට අදාළ අමෙරිකානු ඩොලර් මිලියන 500ක මුදල ලබන සතිය ආරම්භයේදී ලබා ගැනීමට නියමිත බව යි."
    },
    {
        "content": "COLOMBO (  News 1st ) – ශ්‍රී ලංකා නිදහස් පක්ෂයේ මහ ලේකම් දයාසිරි ජයසේකර මහතා ඇතුළු පිරිසක් ඉදිරි මහ මැතිවරණය සදහා පොදුජන පෙරමුණෙන් අද නාම යෝජනා අත්සන් කළේ ය. ශ්‍රී ලංකා නිදහස් පක්ෂ ඉදිරි පෙළ නායකයින් මෙලෙස නාම යෝජනා පත්‍ර සඳහා අත්සන් කළේ, නෙළුම් මාවතේ පිහිටි පොදුජන පෙරමුණේ පක්ෂ මුලස්ථානයේදී ය. අනුරාධපුර දිස්ත්‍රික්කය නියෝජනය කරමින් තරග කිරීම සඳහා ශ්‍රී ලංකා නිදහස් පක්ෂයේ ජාතික සංවිධායක දුමින්ද දිසානායක හා පක්ෂයේ මාධ්‍ය ප්‍රකාශක වීරකුමාර දිසානායක මහතා ද අද නාමයෝජනා අත්සන් කළේ ය. දයාසිරි ජයසේකර මහතා තරග කරන්නේ කුරුණැගල දිස්ත්‍රික්කයෙන් ය. ප්‍රශ්නය – අනාථ කරානේ නිදහස් පාක්ෂිකයෝ? හිටපු ජනාධිපතිවරයා වත්මන් පක්ෂ සභාපතිවරයා මොකද කිවුවේ මේ ගැන? එතුමා අපිට කලින්ම අත්සන් කළානේ. මේ අතර නිදහස් පක්ෂය ලෙස අත ලකුණින් දිස්ත්‍රික්ක කිහිපයකට තරග කිරීමට ගත් තීරණය අනුව පක්ෂ මූලස්ථානයේදී අදත් නාමයෝජනා සකස් කෙරුණි. මාධ්‍යවේදී ශ්‍රීපාල් වන්නිආරච්චි මහතා ද නිදහස් පක්ෂයෙන් කළුතර දිස්ත්‍රික්කයෙන් තරග කිරීම සඳහා අද නාම යෝජනා පත්‍රයට අත්සන් කළේ ය."
    },
    {
        "content": "අද සිට ක්‍රියාත්මකවන පරිදි ලොකු ළූණූ කිලෝ ග්‍රෑම් එකක උපරිම සිල්ලර මිල රුපියල් 150 දක්වා අඩුකර ඇතැයි පාරිභෝගික කටයුතු පිළිබඳ අධිකාරිය පවසයි. මීට පෙර ලොකු ළූණූ කිලෝ ග්‍රෑම් එකක උපරිම සිල්ලර මිල පැවතියේ රුපියල් 190 ක් ලෙසයි. මේ අතර අද රුපියලට සාපේක්ෂව අමෙරිකානු ඩොලරයේ අගය රුපියල් 187.23ක් ලෙස ඉහළ ගිය බව ශ්‍රී ලංකා මහ බැංකුව නිවේදනය කළේ ය."
    },
    {
        "content": "පොලිස් මාධ්‍ය ප්‍රකාශක පොලිස් අධිකාරි ජාලිය සේනාරත්න මහතා සඳහන් කළේ, එම ප්‍රදේශවලට යළිත් අද පස්වරු 2.00 ට පොලිස් ඇඳිරි නීතිය පනවන බවයි. කොරෝනා වෛරස් ව්‍යාප්තිය පාලනය කිරීමේ වැඩසටහන් සඳහා සහය ලබා ගැනීමේ අරමුණින් ඊයේ පස්වරු 4.30 සිට මෙම ප්‍රදේශවලට පොලිස් ඇඳිරි නීතිය පනවනු ලැබිණි. එළෙස පොලිස් ඇඳිරි නීතිය පනවා ඇත්තේ, පුත්තලම කොට්ඨාසයේ පුත්තලම, ආණමඩුව, කල්පිටිය, කරුවලගස්වැව, මුන්දලම, නවගත්තේගම, පල්ලම, වනාතවිල්ලුව, උඩප්පුව, නොරොච්චෝලේ සහ සාලියවැව පොලිස් බල ප්‍රදේශවලටයි. මීට අමතරව හලාවත කොට්ඨාසයේ පොලිස් ඇඳිරි නීතිය පනවා ඇත්තේ, හලාවත, දංකොටුව, කොස්වත්ත, මාදම්පේ, මාරවිල, වෙන්නප්පුව සහ ආරච්චිකට්ටුව යන පොලිස් බල ප්‍රදේශවලට ද පොලිස් ඇඳිරි නීතිය පැන වූ බව පොලීසිය සඳහන් කළේ ය. කෙසේ වෙතත්, පොලිස් ඇඳිරි නීතිය බල පැවැත්වෙන කාලසීමාව තුළ පාර්ලිමේන්තු මැතිවරණයේ නාමයෝජනා භාරදීමේ කටයුතුවලට බාධායක් නොමැති බව පොලිස් මූලස්ථානය නිකුත් කළ නිවේදනයේ සඳහන් ය. පොලිස් ඇඳිරි නීතිය බලපැවැත්වෙන ප්‍රදේශ හරහා ගමන්ගන්නා පොදු ප්‍රවාහන සේවා සහ අත්‍යවශ්‍ය සේවා කටයුතු සඳහා ද එය බාධාවක් නොවන බව පොලීසිය පවසයි. කටුනායක ජාත්‍යන්තර ගුවන්තොටුපොළ දක්වා ගමන් කරන මගීන් සඳහා සිය ගුවන් ප්‍රවේශ පත්‍රය ඉදිරිපත් කර පොලිස් ඇඳිරි නීතිය ක්‍රියාත්මක ප්‍රදේශ හරහා ගමන් කළ හැකි වේ."
    },
    {
        "content": "මැතිවරණ කොමසාරිස් ජනරාල් සමන් රත්නායක මහතා සඳහන් කළේ, අද උදෑසන 8.30 සිට මධ්‍යහන 12.00 දක්වා නාමයෝජනා භාර ගන්නා බවයි. දහවල් 12.00 සිට 1.30 දක්වා කාලය තුළ නාමයෝජනා සඳහා විරෝධතා ඉදිරිපත් කිරීමට ඉඩ සලසා ඇති බව ඔහු සඳහන් කළේ ය. දිස්ත්‍රික්ක 22 ක දිස්ත්‍රික් ලේකම් කාර්යාවල නාමයෝජනා භාර ගැනීම සිදු කරනු ඇත."
    },
    {
        "content": "2020 මහාමැතිවරණය සඳහා නාමයෝජනා භාරගැනීම අද දහවල් 12 ට අවසන් විය. ඡන්ද විමසීම කල් දැමීමට මැතිවරණ කොමිසන් සභාව ගත් තීරණයත් සමග භාරදුන් නාමයෝජනාවලට සිදුවන්නේ කුමක්ද?"
    },
    {
        "content": "ඒ, ජනාධිපති ලේකම්වරයා සහ අත්‍යවශ්‍ය ආහාර ද්‍රව්‍ය ආනයනකරුවන් අතර ඊයේ පස්වරුවේ පැවති සාකච්ඡාවකදීය. ඒ අනුව ආනයනකරුවන්ට සිදුවන පාඩුව සති පතා පියවීමට එහිදී එකඟතාවකට පැමිණ ඇත. ඊයේ සිට ක්‍රියාත්මක වන පරිදී පරිප්පු කිලෝග්‍රෑමයක් සඳහා රුපියල් 65.00 ක සහ සැමන් ටින් එකක් සඳහා රුපියල් 100.00 ක පාලන මිලක් පනවනු ලැබුවේ ය."
    },
    {
        "content": "උසස් පොලිස් නිලධාරියෙකු සඳහන් කළේ, පිරිස් එක්රැස් කර නොගන්නා ලෙසට අපේක්ෂකයින් දැනුවත් කර ඇති බවයි. පෙරහැර, පෙළපාලිවල නොයෙදෙන ලෙසට පොලීසිය අපේක්ෂකයින් දැනුවත් කර ඇත. පොලිස් මාර්ග බාධක හා දිස්ත්‍රික් ලේකම් කාර්යාලවල ආරක්ෂාව සඳහා පොලිස් නිලධාරීන් අවශ්‍ය තරම් යොදවා ඇති බව පොලීසිය සඳහන් කළේ ය."
    },
    {
        "content": "ඉන්දියාවේ වන්දනාවේ ගොස් සිටින ශ්‍රී ලාංකිකයින් අද සහ හෙට දිනයේ ශ්‍රී ලංකන් ගුවන් සේවය මගින් දිවයින රැගෙන ඒමට අවසර දී ඇති බව යුද හමුදාපතිවරයා සඳහන් කළේ ය. එසේම ශ්‍රී ලංකා ගුවන් සේවයට අයත් ගුවන් යානා ඉන්දියාවේ නගර වෙත පියාසර කරන බවත් ඒවා හරහා ද එම ශ්‍රී ලාංකිකයන් ගෙන්වා ගැනීම කෙරෙහි අවධානය යොමුකර ඇත."
    },
    {
        "content": "අධිකරණ අමාත්‍යාංශයේ ලේකම් ජේ. ජේ. රත්නසිරි මහතා සඳහන් කළේ, අම්පාර අධිකරණය රාජසන්තක කර තිබූ එතනෝල් තොගයක් එලෙස ලබාදෙන බවය. හෙට දිනයේ එම එතනෝල් තොගය සෞඛ්‍ය අමාත්‍යාංශයට භාරදෙන බව ද ඔහු පැවසීය."
    },
    {
        "content": "නිව්ස්ෆස්ට් කළ විමසීමකදී ඇය සඳහන් කළේ, ශ්‍රී ලංකා පොදුජන පෙරමුණේ ජාතික ලැයිස්තු සාමාජිකයෙකු ලෙස නම් කිරීම හේතුවෙන් එළෙස ඉල්ලා අස්වූ බවයි. පසුගිය නොවැම්බර් මස 25 වැනි දා ඇය බස්නාහිර පළාත් ආණ්ඩුකාර ධුරයේ වැඩ භාර ගත්තා ය."
    },
    {
        "content": "මීට අමතරව පුත්තලම කොට්ඨාසයේ පොලිස් වසම් 11 කට, හලාවත කොට්ඨාසයේ පොලිස් වසම් 7 කට සහ කොච්චිකඩේ පොලිස් බල ප්‍රදේශයට ඊයේ පස්වරු 2 සිට නැවත දැනුම් දෙනතුරු පොලිස් ඇඳීරි නීතිය පනවා තිබේ. අදාළ ප්‍රදේශවලට පොලිස් ඇඳිරි නීතිය පැනවූයේ කොරෝනා ව්‍යාප්තිය පාලනය කිරීමේ වැඩසටහන් සඳහා සහය ලබා ගැනීමේ අරමුණිනි. එලෙස පොලිස් ඇඳිරි නීතිය පැනවුයේ පුත්තලම කොට්ඨාසයේ පුත්තලම, ආණමඩුව, කල්පිටිය, කරුවලගස්වැව, මුන්දලම, නවගත්තේගම, පල්ලම, වනාතවිල්ලුව, උඩප්පුව, නොරොච්චෝලේ සහ සාලියවැව පොලිස් බල ප්‍රදේශවලටයි. මීට අමතරව හලාවත කොට්ඨාසයේ හලාවත, දංකොටුව, කොස්වත්ත, මාදම්පේ, මාරවිල, වෙන්නප්පුව සහ ආරච්චිකට්ටුව යන පොලිස් බල ප්‍රදේශ වලට ද ඊයේ පස්වරු 2 සිට පොලිස් ඇඳිරි නීතිය ක්‍රියාත්මක වේ."
    },
    {
        "content": "COLOMBO ( News 1st ) –  මාස 3ක කාලයක් සඳහා සියලුම වර්ගයේ මෝටර් රථ ආනයනය කිරීම සඳහා පහසුකම් සැලසීම අත්හිටුවන ලෙස ශ්‍රී ලංකා මහ බැංකුව වාණිජ බැංකුවලින් ඉල්ලීමක් කර තිබේ."
    },
    {
        "content": "විදේශ සබඳතා අමාත්‍යාංශයේ ලේකම් රවිනාථ ආරියසිංහ මහතා එම ඉල්ලීම කළේ, ඊයේ පස්වරුවේ බටහිර කලාපීය තානාපතිවරුන් පිරිසක් හමු වූ අවස්ථාවේදීය. එහිදී මෙරට සිටින විදේශිකයින්ගේ වීසා කාලය දීර්ඝ කිරීමට රජය ගත් පියවර සම්බන්ධයෙන් තානාපතිවරුන් සිය ප්‍රසාදය පළ කර තිබේ. මෙරට නිරෝධායන මධ්‍යස්ථානවල රැඳී සිටින විදේශිකයින්ගේ තත්ත්වය සම්බන්ධයෙන් මෙන්ම ඔවුන්ට යළි සිය මව්රටවලට යාමට දී ඇති පහසුකම් පිළිබඳව එම සාකච්ඡාවේදී අවධානය යොමු විය."
    },
    {
        "content": "පොලීසිය සඳහන් කළේ, විෂ මත්ද්‍රව්‍ය සහ මත්පැන් භාවිත කරමින් ඔවුන් එම සාදය පවත්වා ඇති බවයි. කොරෝනා අවදානම පිළිබඳව දැනුවත් කර තිබියදී දිවයිනේ විවිධ ප්‍රදේශවලින් පැමිණි ෆේස්බුක් ඔස්සේ හඳුනාගත් පිරිසක් එම සාදයට එක්ව ඇත. ඔවුන් අද කළුතර මහේස්ත්‍රාත්වරයා හමුවට ඉදිරිපත් කිරීමට නියමිතය. ඒ, මත්ද්‍රව්‍ය භාවිතය සහ බෝවන රෝග නිරෝධායන ක්‍රමවේද පිළිනොපැදීම යන චෝදනා යටතේය."
    },
    {
        "content": "ඒ අනුව වෛද්‍ය අධීක්ෂණය යටතේ සිටින පුද්ගලයින් සංඛ්‍යාව 243 දක්වා ඉහළ ගොස් ඇති බව සෞඛ්‍ය අමාත්‍යාංශය සඳහන් කළේය."
    },
    {
        "content": "ඔහු ඒ බව සඳහන් කළේ, මැතිවරණ කොමිසමේ දැන් පැවැත්වෙන මාධ්‍ය හමුවේදීය."
    },
    {
        "content": "හෙට සිට ලබන 27 වැනිදා දක්වා කාලය නිවසේ සිට වැඩ කරන සතියක් ලෙස රාජ්‍ය සහ පෞද්ගලික දෙඅංශය සඳහාම ප්‍රකාශයට පත් කර තිබේ. ඒ කොරොනා වසංගතය පැතිරීයාම වළක්වා ගැනීමේ එක් පියවරක් ලෙසයි. ඒ පිළිබඳව ජනාධිපති ලේකම්වරයාගේ අත්සනින් සියලු අමාත්‍යාංශ ලේකම්වරුන්, දෙපාර්තමේන්තු ප්‍රධානීන්, රාජ්‍ය සංස්ථා, ව්‍යවස්ථාපිත මණ්ඩලවල සභාපතිවරුන් හා සාමාන්‍යාධිකාරීවරුන් වෙත මේ පිළිබදව චක්‍ර ලේඛයක් මගින් දැනුම් දී ඇති බව නිවේදනයක් නිකුත් කරමින් ජනාධිපති මාධ්‍ය අංශය පැවසී ය. ඒ අනුව මෙම කාලසීමාව රජයේ නිවාඩු දින සේ නොසලකන බව ජනාධිපති මාධ්‍ය අංශය සඳහන් කළේ ය. ජන ජීවිතය යථා පරිදි පවත්වාගෙන යාමට අත්‍යවශ්‍ය සෞඛ්‍ය, පළාත්පාලන, ප්‍රවාහන, බැංකු, ආහාර, ජලය, විදුලිය ආදී සැපයුම් සේවා මෙන්ම පොහොර බෙදා හැරිම්, වී මිලදී ගැනීම් ඇතුලු අත්‍යවශ්‍ය භාණ්ඩ සහ සේවා සැපයීම මෙම කාලය තුළ අඛණ්ඩ සිදුකළ යුතු බව අදාළ චක්‍ර ලේඛය මගින් දැනුම් දී තිබේ. මීට අමතරව දිස්ත්‍රික් ලේකම් කාර්යාලවල සහ ප්‍රාදේශිය ලේකම් කාර්යාලවල සේවාද අඛණ්ඩව පවත්වාගෙන යා යුතුයි. කෙසේ වෙතත් දුරස්ථ ක්‍රමවේදය ක්‍රියාත්මක කිරීමේදී අදාළ ආයතන ප්‍රධානීන් විසින් හැකිතාත් තම කාර්ය මණ්ඩලය කාර්යාල වෙත කැඳවා ගැනීමකින් තොරව සේවා ලබා ගැනීමට වගබලා ගන්නා ලෙස ද අදාළ චක්‍ර ලේඛය මගින් දැනුම් දෙයි. ඒ සඳහා විද්‍යුත් තැපෑල, කෙටි පණිඩුව හෝ දුරකථන ආදී තාක්ෂණික මෙවලම් භාවිත කළ හැකියි. මහ ජනතාව කාර්යාල වෙත එක්රැස්වීම වළක්වමින් මහජන සේවා නිසි පරිදි සැපයීමට අවශ්‍ය බැවින් දුරකථන හෝ විද්‍යුත් තැපෑල වැනි ක්‍රමවේ ද ඔස්සේ ඔවුන්ගේ ගැටලු විසඳීමට පියවර ගන්නා ලෙස ද එම චක්‍රලේඛය මගින් දැනුම් දෙයි. මෙහිදී තම පෞද්ගලික දුරකථන භාවිත කිරීමේදී අමතර වැය බරක් දැරීමට සිදුවන්නේ නම් ඊට අවශ්‍ය සහන රජය මගින් සපයන බව ද අදාළ චක්‍රලේඛයේ සඳහන් ය."
    },
    {
        "content": "කොරෝනා ආසාදිත රෝගීන්ට ප්‍රතිකාර කිරීම සඳහා  මුල්ලේරියාව රෝහල භාවිත කිරීමට පියවර ගෙන ඇති බව සෞඛ්‍ය සේවා අධ්‍යක්ෂ ජනරාල්වරයා සඳහන් කළේ ය . අද පැවති මාධ්‍ය හමුවේ දී සෞඛ්‍ය සේවා අධ්‍යක්ෂ ජනරාල්වරයා වැඩි දුරටත් ප්‍රකාශ කළේ යුද්ධ හමුදාවේ ද සහය ඇතිව මුල්ලේරියාව රෝහල ඊට සූදානම් කරන බවයි."
    },
    {
        "content": "කෝවිඩ් – 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේ පැවැති මාධ්‍ය හමුවේදී රජයේ ප්‍රවෘත්ති අධ්‍යක්ෂ ජෙනරාල් නාලක කළුවැව මහතා ජනතාවගෙන් ඉල්ලා සිටියේ, රට තුළ අවශ්‍ය තරම් ආහාර තොග පවතින බැවින් අනවශ්‍ය කලබලක් ඇති කර නොගන්නා ලෙසයි."
    },
    {
        "content": "සෞඛ්‍ය අධ්‍යක්ෂ ජනරාල්වරයා මේ බව පැවසුවේ, කෝවිඩ් – 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේ පැවැත්වෙන මාධ්‍ය හමුවේදීයි. එලෙස වාර්තා වී ඇති  ආසාදිතයින්ගෙන් දෙදෙනෙකු කොරෝනා ආසාදිත මැණික් ව්‍යාපාරිකයාගේ බිරිඳ සහ දියණිය වන අතර  අනෙක් දෙදෙනා ඉතාලියේ සිට පැමිණ නිරෝධායන මධ්‍යස්ථානයේ සිටි දෙදෙනෙකි. ඒ අනුව මේ වනවිට මෙරටින් වාර්තා වී ඇති සමස්ත කොරෝනා ආසාදිතයින් සංඛ්‍යාව 59ක් දක්වා ඉහළ යනු ඇති."
    },
    {
        "content": "පුත්තලම කොට්ඨාසයේ පොලිස් වසම් 11 කට, හලාවත කොට්ඨාසයේ පොලිස් වසම් 7 කට සහ කොච්චිකඩේ පොලිස් බල ප්‍රදේශයට යළි පොලිස් ඇඳිරි නීතිය පනවා තිබේ. පොලීසිය සඳහන් කළේ, නැවත දැනුම් දෙනතුරු එය ක්‍රියාත්මක බවයි. අදාළ ප්‍රදේශවලට පොලිස් ඇඳිරි නීතිය පැනවූයේ කොරෝනා ව්‍යාප්තිය පාලනය කිරීමේ වැඩසටහන් සඳහා සහය ලබා ගැනීමේ අරමුණින් ය. එලෙස පොලිස් ඇඳිරි නීතිය පැනවුයේ පුත්තලම කොට්ඨාසයේ පුත්තලම, ආණමඩුව, කල්පිටිය, කරුවලගස්වැව, මුන්දලම, නවගත්තේගම, පල්ලම, වනාතවිල්ලුව, උඩප්පුව, නොරොච්චෝලේ සහ සාලියවැව පොලිස් බල ප්‍රදේශවලට ය. ඊට අමතරව හලාවත කොට්ඨාසයේ හලාවත, දංකොටුව, කොස්වත්ත, මාදම්පේ, මාරවිල, වෙන්නප්පුව සහ ආරච්චිකට්ටුව යන පොලිස් බල ප්‍රදේශවලට ද අද පස්වරු 2 සිට යළි පොලිස් ඇඳිරි නීතිය ක්‍රියාත්මක වේ."
    },
    {
        "content": "කොරෝනා මර්දනය සඳහා රුපියල් මිලියන 500 ක මුදලක් වෙන් කිරීමට කැබිනට් අනුමැතිය හිමිව තිබේ. ඒ, කොරෝනා ව්‍යාප්තියත් සමග ආර්ථිකයට එල්ල වී ඇති බලපෑම අවම කිරීම සඳහා ප්‍රතිපාදන සැපයීමට ජනාධිපතිතුමා ගත් තීරණයට අනුව ය. ඊට අමතරව හිඟ ඖෂධ බිල්පත් ගෙවීම සඳහා රුපියල් බිලියන 10 ක් මුදාහැරීමට ද කැබිනට් අනුමැතිය හිමිව තිබේ. මේ අතර, පොහොර ප්‍රසම්පාදන බිල්පත් නිරවුල් කිරීම සඳහා වෙන්කර ඇති මුදල රුපියල් බිලියන 3 කි. කුඩා හා මධ්‍ය පරිමාණ ඉදිකිරීම් කොන්ත්‍රාත්කරුවන්ගේ බිල්පත් නිරවුල් කිරීම සඳහා රුපියල් බිලියන 5 ක් මුදාහැරීමට නියමිත ය. වසර 02 ක් පුරා ගෙවා නොමැති ජ්‍යෙෂ්ඨ පුරවැසි තැන්පතුවලට අදාළ පොලිය ගෙවීමට රුපියල් බිලියන 46 ක් වෙන් කෙරෙනු ඇති. ඊට අමතරව මහ මැතිවරණයට අවශ්‍ය ප්‍රතිපාදන සඳහා රුපියල් බිලියන 8 ක් වෙන් කිරීමට ද කැබිනට් අනුමැතිය හිමිවිය. මේ අතර කොරෝනා ව්‍යාප්තිය හේතුවෙන් බලපෑමට ලක්ව ඇති සංචාරක, නිමි ඇඳුම් සහ වෙළෙඳ යන කේෂත්‍රවල ව්‍යාපාර පවත්වාගෙන යාම සඳහා සහන ලබාදීමට රජය තීරණය කර තිබේ. වසරක් යනතුරු ඉන්ධන මිල ස්ථාවරව පවත්වාගෙන යාමට රජය තීරණය කර ඇතැයි ද අමාත්‍ය බන්දුල ගුණවර්ධන මහතා ප්‍රකාශ කළේ ය."
    },
    {
        "content": "භූ විද්‍යා සමීක්ෂණ හා පතල් කාර්යාංශය මගින් නිකුත්කර ඇති මාර්තු 31 දිනට පෙර වලංගු කාලය අවසන් වන සියලුම ඛනිජ බලපත්‍රවල වලංගු කාලය මාර්තු 31 වැනිදා දක්වා දීර්ඝ කර ඇති බව භූ විද්‍යා සමීක්ෂණ හා පතල් කාර්යාංශය සඳහන් කළේ ය."
    },
    {
        "content": "සමාජ මාධ්‍ය ඔස්සේ සංසරණය වූ දැරියක් අපයෝජනයට ලක් කිරීමේ වීඩියෝවට අදාළ 36 හැවිරිදි සැකකරු ආඬිඅම්බලම ප්‍රදේශයේදී අත්අඩංගුවට ගෙන ඇති බව පොලිස් මාධ්‍ය කොට්ඨාසය සඳහන් කළේ ය. සමාජ මාධ්‍ය ජාලා ඔස්සේ සංසරණය වූ දැරියක් අපයෝජනයට ලක් කරන ආන්දෝලනාත්මක වීඩියෝ පටයට අදාළ සැකකරු අද අත්අඩංගුවට  ගෙන ඇත. ඒ, අපරාධ පරීක්ෂණ දෙපාර්තමේන්තුවේ ඩිජිටල් වෝහාරික විද්‍යා පර්යේෂණ අංශයේ නිලධාරීන් කළ පරීක්ෂණවලදී ය. ආඩිඅම්බලමේ පදිංචි 36 හැවිරිදි සැකකරුගේ දුරකතන විශ්ලේෂණ වාර්තා අනුව ලබාගත් තොරතුරු මත ඔහු අත්අඩංගුවට ගැනුණු බව පොලීසිය සඳහන් කළේ ය."
    },
    {
        "content": "ජා ඇල හා වත්තල පොලිස් බල ප්‍රදේශවලට අද රාත්‍රී 10.00 සිට නැවත දැනුම් දෙනතුරු පොලිස් ඇඳිරී නිතිය පනවන බව පොලිස් මූලස්ථානය සඳහන් කළේ ය."
    },
    {
        "content": "COLOMBO (  News 1st ) –  රට තුළ උද්ගතව ඇති තත්ත්වය හේතුවෙන් ජාතික රුධිර පාරවිලයන මධ්‍යස්ථානය රුධිරය පරිත්‍යාග කරන්නන්ට විශේෂ උපදෙස් නිකුත් කර තිබේ. රටේ පවතින තත්ත්වය හේතුවෙන්, ලේ දන්දීම් සංවිධානය කිරීමේ අපහසුතාව නිසා ජාතික රුධිර පාරවිලයන මධ්‍යස්ථානයට රුධිරය ලබා ගැනීමේ දුෂ්කර තත්ත්වයක් මතුව තිබේ. එහි අධ්‍යක්ෂවරයා පැවසුවේ පරිත්‍යාගශීලීන්ට ජාතික රුධිර පාරවිලයන මධ්‍යස්ථානයට පැමිණ රුධිරය ලබාදීමට අවස්ථාව ඇති බවයි. ඒ සඳහා විශේෂ දුරකතන ඇමතුම් අංකයක් වෙන්කර ඇති අතර එමගින් වේලාවක් වෙන් කර ගත යුතු ය. එසේම රුධිරය පරිත්‍යාග කිරීමේදී සළකා බලන සුදුසුකම් කිහිපයක් ඇතැයි අධ්‍යක්ෂවරයා සඳහන් කළේය. මේ අනුව ජාතික රුධිර පාරවිලයන මධ්‍යස්ථානයේ අධ්‍යක්ෂ ලක්ෂ්මන් එදිරිසිංහ මහතා සඳහන් කරන්නේ, මාස 3ක කාලයක් ඇතුළත විදේශගතව පැමිණි අය , උණ, කැස්ස, සෙම්ප්‍රතිශ්‍යාව වැළදී ඇති අයට මෙන්ම තම පවුලේ සාමාජිකයෙකු මාසයක් ඇතුළත විදේශගතව පැමිණියේ නම් රුධිර පාරවිලයන කළ නොහැකි බවයි. එමෙන්ම ඔහු වැඩිදුරටත් සඳහන් කරන්නේ, කළින් වේලාව වෙන්කරවාගෙන රුධිරය පරිත්‍යාග කිරීමට පැමිණෙන ලෙසය. රුධිරය පරිත්‍යාග කිරීමට පැයකට 10 දෙනෙකුට පමණක් ඉඩකඩ ලබා දෙන බව ද ඔහු සඳහන් කළේ ය."
    },
    {
        "content": "වැඩ බලන ආරක්ෂක මාණ්ඩලික ප්‍රධානි හා යුද හමුදාපති ලුතිනන් ජනරාල් ශවේන්ද්‍ර සිල්වා මහතා පැවසුවේ , මේ වන විට වැලිකන්ද මූලික රෝහලේ කොරෝනා රෝගීන්ට ප්‍රතිකාර කිරිමට පහසුකම් සලසා ඇති බවයි. අද සිට ඊට රෝගීන් ඇතුළත් කර ගන්නා බව ඔහු ප්‍රකාශ කළේ ය. මේ අතර මුල්ලේරියාව රෝහලටද අද සිට කොරෝනා රෝගීන් ඇතුළත් කර ගන්නා බව සෞඛ්‍ය සේවා අධ්‍යක්ෂ ජනාරාල් විශේෂඥ වෛද්‍ය අනිල් ජාසිංහ මහතා සඳහන් කළේ ය. මේ වනවිට මෙරටින් වාර්තා වී ඇති කොරෝනා ආසාදිතයින් සංඛ්‍යාව 59 කි. කොරෝනා වෛරසය ආසදනයවී ඇති බවට සැකකෙරෙන රෝගීහු 240 කට අධික සංඛ්‍යාවක් මේ වනවිට රෝහල් කිහිපයක ප්‍රතිකාර ලබමින් සිටිති. මේ අතර ගුවන් හමුදාව කොරෝනා ආසාදිතයින්ට ප්‍රතිකාර කිරිම සඳහා අංගොඩ බෝවන රෝග විද්‍යාතනයේ තවත් වාට්ටුවක් මේ වනවිට ඉදි කරමින් පවතී. මේ අතර , විෂය භාර අමාත්‍ය පවිත්‍රා වන්නිආරච්චි මහත්මිය ඊයේ අංගොඩ බෝවන රෝග විද්‍යාතනයේ නිරික්ෂණ චාරිකාවකට එක් වූවා ය. එහිදි දිවා රෑ නොබලා රෝගී සත්කාර වෙනුවෙන් වෙහෙස වෙන එහි වෛද්‍යවරුන් හෙද හෙදියන් හා කාර්ය මණ්ඩලයට ඇය කෘතඥතාව පිරිනැමී ය."
    },
    {
        "content": "සෞඛ්‍ය අමාත්‍ය පවිත්‍රා වන්නිආරච්චි මහත්මිය අද පස්වරුවේ IDH රෝහලේ කාර්ය මණ්ඩලය සමග සාකච්ඡාවකට එක් විය. මේ වනවිට රෝහලේ පහසුකම් වැඩි දියුණු කිරීම සඳහා ශ්‍රී ලංකා ගුවන් හමුදාව විසින් නව ගොඩනැගිල්ලක ප්‍රතිසංස්කරණ කටයුතු ආරම්භ කර තිබේ. සාකච්ඡාවේදී රෝහල් කාර්ය මණ්ඩලය දක්වන සහයෝගය අමාත්‍යවරියගේ ඇගයීමට ලක්වූවාය. සෞඛ්‍ය අමාත්‍ය පවිත්‍රා වන්නිආරච්චි මහත්මිය සඳහන් කළේ, රෝහල් කාර්ය මණ්ඩලය අගය කළ යුතු බැවින් තමා රෝහලට පැමිණි බවයි."
    },
    {
        "content": "පොලිස් මාධ්‍ය ප්‍රකාශක, පොලිස් අධිකාරි ජාලිය සේනාරත්න මහතා සඳහන් කළේ , ඊයේ රාත්‍රි 10 සිට ජා-ඇල හා වත්තල පොලිස් බල ප්‍රදේශවලට පැනවු පොලිස් ඇඳිරී නීතිය තවදුරටත් ක්‍රියාත්මක බවයි. මීට අමතරව පුත්තලම කොට්ඨාසයේ පොලිස් වසම් 11 කට , හලාවත කොට්ඨාසයේ පොලිස් වසම් 7 කට සහ කොච්චිකඩේ පොලිස් බල ප්‍රදේශයට ඊයේ පස්වරු 2 සිට නැවත දැනුම් දෙන තුරු පොලිස් ඇඳිරි නීතිය පනවා තිබේ."
    },
    {
        "content": "ඒ කොරෝනා වෛරසය රට තුළ ව්‍යාප්තවීම වැළැක්වීමේ අරමුණෙනි. ඒ අනුව වාණිජ මහ අධිකරණ , මහා අධිකරණ , සිවිල් අභියාචනාධිකරණ , දිසා අධිකරණ , මහේස්ත්‍රාත් අධිකරණ සහ කම්කරු විනිශ්චය සභාවල පැවැත්වෙන නඩු කටයුතු සඳහා අදාළ චක්‍රලේඛය අදාළ වනු ඇති. ජනාධිපති මාධ්‍ය අංශය නිවේදනය කළේ, හදිසි සහ අතවශ්‍ය යැයි විනිසුරු විසින් තීරණය කරනු ලබන නඩු හැර කිසිඳු නඩුවක් විවෘත අධිකරණයේ කැඳවීමක් සිදු නොකරන බව අධිකරණ සේවා කොමිසම දැනුම්දී ඇති බවයි. ඇප ලබා ගැනීම් සඳහා වන ඇප ඉල්ලීම් පමණක් සාමාන්‍ය පරිදි සිදු කෙරෙන බව අදාළ නිවේදනයේ වැඩිඳුරටත් සඳහන් ය. නීතිඥවරයෙක් ඉතා හදිසි අවශ්‍යතාවක් අනුව නඩුවක් කැඳවීමට ඉල්ලීමක් කරන්නේ නම් , පෙරවරු 10 ට පෙර මෝසමකින් කරන ඉල්ලීම් පමණක් සලකා බැලෙන බව අධිකරණ සේවා කොමිසම දැනුම්දී තිබේ. රක්ෂිත බන්ධනාගාරගත කර සිටින රැඳවියන්ගේ රක්ෂිත කාලය දීර්ඝ කිරිම ඔවුන් අධිකරණය වෙත කැඳවීමකින් තොරව විඩියෝ තාක්ෂණය ඔස්සේ සිදු කෙරෙනු ඇති. පොලිස් ඇප දීම් සම්බන්ධයෙන් ඇති ප්‍රතිපාදන හැකිතාක් ක්‍රියාත්මක කළ යුතු අතර ඒ සඳහා මහේස්ත්‍රාත්වරු අදාළ පොලිස් බල ප්‍රදේශයේ පොලීසිය සමග නිසි සම්බන්ධීකරණයක් පවත්වා ගත යුතු බව අධිකරණ සේවා කොමිසම දැනුම්දී ඇතැයි ජනාධිපති මාධ්‍ය අංශය වැඩිදුරටත් සඳහන් කළේ ය."
    },
    {
        "content": "COLOMBO (News 1st) : අද පස්වරු 6.00 සිට ලබන 23 වන සඳුදා උදෑසන 6.00 දක්වා මුළු දිවයිනටම බලපැවැත්වෙන පරිදි අඳිරි නීතිය පනවා තිබේ. මේ අතර , පොලිස් ඇඳිරි නීතිය පනවා තිබූ , සියලුම ප්‍රදේශවල ඇඳිරි නීතිය තාවකාලිව උදෑසන 9 ට ඉවත් කළ බව පොලීසිය දැනුම් දෙයි. ඒ අනුව අදාළ ප්‍රදේශවලට දහවල් 12.00 ට යළි පොලිස් ඇඳිරි නීතිය පනවනු ඇති. ඊයේ රාත්‍රි 10 සිට ජා – ඇල හා වත්තල පොලිස් බල ප්‍රදේශවලට පොලිස් ඇඳිරි නීතිය පනවා තිබිණ. පොලිස් ඇඳිරි නීතිය පැනවූ සෙසු ප්‍රදේශ අතරට පුත්තලම කොට්ඨාසයේ පොලිස් වසම් 11 ක් , හලාවත කොට්ඨාසයේ පොලිස් වසම් 7 ක් සහ කොච්චිකඩේ පොලිස් බල ප්‍රදේශය ඇතුළත් ය. අදාළ ප්‍රදේශවලට පොලිස් ඇඳිරි නීතිය පැනවූයේ කොරෝනා ව්‍යාප්තිය පාලනය කිරීමේ වැඩසටහන් සඳහා සහය ලබා ගැනීමේ අරමුණිනි."
    },
    {
        "content": "අද පස්වැනි දිනටත් කොළඹ කොටස් වෙළදපොළ ගනුදෙනු තාවකාලිකව අත්හිටුවීමට සිදුවුණේ එස් ඇන් පී 20 දර්ශකය සියයට 5 කට වැඩියෙන් පහළ යාම හේතුවෙනි. අද කොටස් වෙළඳපොළ ප්‍රධාන දර්ශකය වන සියලු කොටස් මිල දර්ශක අගය එකක 303 කින් පහළ ගිය අතර එය දැක්වුණේ සියයට 6.22 ක පහළ යාමක් ලෙසය. දහවල් 12.00ට වෙළෙඳපොළ ගනුදෙනු අවසන් කළ අතර, සැලසුම් කළ කාලයට පෙර වෙළදපොළ අවසන් කෙරුණේ  අද පස්වරුවේ සිට මුළු දිවයිනටම ක්‍රියාත්මක වන පරිදි ඇදිරිනීතිය පැනවීම හේතුවෙනි. අද දිනයේ වෙළදපොළ පිරිවැටුම රුපියල් මිලියන 420.8 කි. කොරෝනා වෛරසය මෙරට තුළ පැතිරයාම හේතුවෙන් මතුව ඇති අවිනිශ්චිතතාව හමුවේ කොළඹ කොටස් වෙළදපොළ ගෙවුණු සති දෙක තුළ සියලු කෙටස් මිල දර්ශක අගය සියයට 12 කින් පහළ ගොස් ඇත. මේ අතර අමෙරිකානු ඩොරයට සාපෙක්ෂව රුපියලේ අගය ද මේ වන සීඝ්‍රයෙන් අවප්‍රමාණය වෙමින් පවතී. ශ්‍රී ලංකා මහ බැංකුව ප්‍රකාශයට පත්කරන විනිමය අනුපාතය අනුව අද අමෙරිකානු ඩොලර් එකක් මිල රුපියල් 186 යි ශත 93 ක් විය. පවතින තත්ත්වය හමුවේ ගෙවුණු දින 10 තුළ අමෙරිකානු ඩොලරයට සාපේක්ෂව රුපියල සියයට 3 කට ආසන්න අගයකින් පහත වැටී තිබේ. මේ අතර, කොරෝනා වසංගතය පැතිර යෑම හේතුවෙන් විනිමය අනුපාතිකය මත ඇති වන පීඩනය ලිහිල් කිරීම සඳහා ශ්‍රී ලංකා මහ බැංකුව කඩිනම් ක්‍රියාමාර්ග කිහිපයක් ඊයේ හදුන්වා දී තිබේ. වහාම ක්‍රියාත්මක වන පරිදි ඉදිරි මාස 3ක කාලයක් සඳහා 2020 අංක 01 දරන විධාන මගින් විශේෂයෙන් ඉවත්කර ඇති වාහන හැර සියලුම වර්ගයේ මෝටර් වාහන ණයවර ලිපි යටතේ ආනයනය කිරීම සඳහා පහසුකම් සැලසීම අත්හිටුවනු ලැබිණි. අත්‍යවශ්‍ය නොවන භාණ්ඩ ආනයනය කිරීම සඳහා පහසුකම් සැලසීම අත්හිටුවන ලෙස ද මහබැංකුව මේ වනවිට දැනුම්දී ඇත. මේ අතර, ශ්‍රී ලංකාවේ බලපත්‍රලාභී බැංකු විසින් ශ්‍රී ලංකා ජාත්‍යන්තර ස්වෛරීත්ව බැඳුම්කර මිලදී ගැනීම ද අත්හිටුවිය. ඊට අමතරව, විදේශ විනිමය හුවමාරු කටයුතු සඳහා බලයලත් වෙළෙඳුන් විසින් ගමන් වියදම් සඳහා නිකුත් කළ හැකි විදේශ මුදල් ප්‍රමාණය එක්සත් ජනපද ඩොලර් 5000 ක උපරිමයකට යටත් විය යුතු බවට ද නියෝග කෙරිණි. ළ ගනුදෙනු අත්හිටවනු ලැබී ය."
    },
    {
        "content": "දුම්රිය දෙපාර්තමේන්තුව සඳහන් කළේ, අද පස්වරු 3 දක්වා ගමනාන්ත කිහිපයකට දුම්රිය යොදවා ඇති බවයි."
    },
    {
        "content": "අප වාර්තාකරු සඳහන් කළේ, කුරුණෑගල පඩුවස්නුවර, අඩුක්කනේ, වැලිවැහැර, කඩහැර සහ නාරම්මල ප්‍රදේශයන්හි නිවාසවලට එලෙස හානි සිදුව ඇති බවයි. සුළං හේතුවෙන් විදුලි රැහැන් මතට ගස් කඩා වැටීම හේතුවෙන් , පැය කිහිපයක් ප්‍රදේශයේ විදුලි බලය ද ඇණ හිටියේ ය. ප්‍රදේශවාසීන් පවසන්නේ මාස හයකට ආසන්න කාලයක සිට පැවති වියළි කාලගුණය අවසන් කර මෙම වර්ෂාව ලැබුණු බවයි. මේ අතර බස්නාහිර , සබරගමුව සහ මධ්‍යම පලාත්වලත් ගාල්ල සහ මාතර දිස්ත්‍රික්කවල ඇතැම් ස්ථානවලට පස්වරු 2 න් පසු වැසි හෝ ගිඟුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. ඌව සහ වයඹ පළාතේ ඇතැම් ස්ථානවලට ද අද පස්වරුවේ වැසි හෝ ගිඟුරුම් සහිත වැසි ඇති විය හැකියි. ගිඟුරුම් සහිත වැසි සමග තද සුළං ඇති විය හැකි වේ. අකුණු අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවට දැනුම් දෙයි."
    },
    {
        "content": "සෞඛ්‍ය අමාත්‍යාංශයේ වසංගත රෝග විද්‍යා අංශය නිකුත් කළ නවතම වාර්තාවක දැක්වුණේ , කොරොනා වෛරසය ආසදනයවී ඇති බවට සැක කෙරෙන රෝගීන් 218 දෙනෙකු වෛද්‍ය අධීක්ෂණය යටතේ ප්‍රතිකාර ලබන බවයි. මේ අතර කොරොනා අසාදිතයින්ට ප්‍රතිකාර ලබා දීම සඳහා අද සිට වැලිකන්ද හා මුල්ලේරියාව රෝහල් යොදා ගැනීමට තීරණය කර තිබේ. වැඩ බලන ආරක්ෂක මාණ්ඩලික ප්‍රධානී හා යුද හමුදාපති ලුතිනන් ජනරාල් ශවේන්ද්‍ර සිල්වා මහතා පැවසුවේ , මේ වන විට වැලිකන්ද මූලික රෝහලේ කොරෝනා රෝගීන්ට ප්‍රතිකාර කිරිමට පහසුකම් සලසා ඇති බවයි. අද සිට ඊට රෝගීන් ඇතුළත් කර ගන්නා බව ඔහු ප්‍රකාශ කළේ ය. මේ අතර මුල්ලේරියාව රෝහලටද අද සිට කොරෝනා රෝගීන් ඇතුළත් කර ගන්නා බව සෞඛ්‍ය සේවා අධ්‍යක්ෂ ජනාරාල් විශේෂඥ වෛද්‍ය අනිල් ජාසිංහ මහතා සඳහන් කළේ ය. මේ අතර ගුවන් හමුදාව විසින් කොරෝනා ආසාදිතයින්ට ප්‍රතිකාර කිරිම සඳහා අංගොඩ බෝවන රෝග විද්‍යාතනයේ තවත් වාට්ටුවක් මේ වනවිට ඉදි කරමින් පවතී."
    },
    {
        "content": "අනතුරින් ගිලන් රථයේ සහකයා ද තුවාල ලබා ඇති අතර ඔහු ඇතුළත් කෙරුණේ, පොල්ගොල්ල මූලික රෝහලටයි. අදාල ගිලන් රථය පොළොන්නරුව මුලික රෝහලේ කොරෝනා රෝගීන්ට ප්‍රතිකාර කරන වෛද්‍යවරුන්ට පැළදීම සඳහා අවශ්‍ය ආරක්ෂිත ඇඳුම් සහ අත්‍යවශය බෙහෙත් තොගයක් කොළඹ සිට රැගෙන එමින් සිටියදී මෙම අනතුර සිදුව තිබේ. සිද්ධියෙන් මියගිය රියැදුරු දොඩම්ගස්ලන්ද ප්‍රදේශයේ පදිංචිකරුවෙකි."
    },
    {
        "content": "සවස 6.00න් පසු අධිවේගී මාර්ගවල ගිලන් රථ,අත්‍යාවශ්‍ය සේවා හා ඇඳිරි නීති බලපත්‍ර හිමියන්ට ගාස්තු රහිතව භාවිත කිරීමට හැකියාව පවතින බව මහා මාර්ග අමාත්‍යාංශය පවසයි."
    },
    {
        "content": "රෝහල් නියෝජ්‍ය අධ්‍යක්ෂ වෛද්‍ය සරත් ප්‍රේමසිරි මහතා සඳහන් කළේ, කොරෝනා ආසාදිතයෙකු රෝහලේ පිරිමි වාට්ටුවක ප්‍රතිකාර ලැබීම හේතුවෙන් එම තීරණය ගත් බවයි. එම රෝගියා ඉතාලියේ සිට පැමිණි මිතුරන් කිහිප දෙනකෙු සමග සාදයකදී සමීපව සබඳතා පවත්වා ඇති බවත් ඒ පිළිබඳ තොරතුරු රෝහලට වසන් කර තිබේ. ඒ හේතුවෙන් රෝහලේ වෛද්‍යවරුන් ඇතුළු සෞඛ්‍ය කාර්ය මණ්ඩලයේ පිරිසක් ස්වයං නිරෝධායනයට යොමු කිරීමට සිදුව තිබේ."
    },
    {
        "content": "නිවේදනයක් නිකුත් කරමින් ජනාධිපති මාධ්‍ය අංශය සඳහන් කළේ , ජනතාව අපහසුතාවට පත් නොවන ආකාරයෙන් ඒවා බෙදා හරින්නැයි වෙළඳසැල්වලට උපදෙස් දී ඇති බවයි. ජනතාව ගැසවෙන ස්ථානවලදී මීටරයක පමණ පුද්ගල දුරස්ථභාවය පවත්වා ගැනීමට දී ඇති උපදෙස් අනිවාර්යෙන් පිළිපදින්නැයි ජනාධිපති මාධ්‍ය අංශය ජනතාවට දැනුම් දෙන්නේය."
    },
    {
        "content": "COLOMBO (News 1st) – නැවත දැනුම් දෙනතුරු සියලුම තැපැල් සේවා මෙහෙයුම් කටයුතු අත්හිටවූ බව තැපැල්පතිවරයා පවසයි"
    },
    {
        "content": "අද පස්වරු 6.00 සිට සඳුදා පෙරවරු 6 දක්වා මුළු දිවයිනටම බල පැවැත්වෙන ලෙස මේ වනවිට පොලිස් ඇඳිරි නීතිය පනවා තිබේ. නියෝජ්‍ය පොලිස්පත් අජිත් රෝහණ මහතා සඳහන් කළේ, එම කාලය තුළ නීති විරෝධීව කටයුතු කරන පුද්ගලයින්ට එරෙහිව දැඩි පියවර ගන්නා බවයි."
    },
    {
        "content": "මෙරටින් වාර්තාවන කොරොනා ආසාදිතයින් සංඛ්‍යාව 72 ක් දක්වා ඉහළ ගොස් තිබෙන බව සෞඛ්‍ය අමාත්‍ය පවිත්‍රා වන්නිආරච්චි මහත්මිය කළාය. ඇය සඳහන් කළේ, කොරෝනා අසාධිතයින්ගෙන් සියයට 72%ක්ම පිරිමි පුද්ගලයින් වන බව ය. දිස්ත්‍රික් රෝහල් 24 ක් කොරෝනා අසාදිත රෝගීන්ට ප්‍රතිකාර කිරීම සඳහා සූදානම් කර ඇතැයි අමාත්‍යවරිය පැවසුවාය. සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා පැවසුවේ කොරෝනා රෝග ලක්ෂණ සහිතව රෝහල් ගතවීමේදී සාවද්‍ය තොරතුරු ඉදිරිපත් කිරිමෙන් වළකින ලෙසය. ‍ වැඩබලන ආරක්ෂක මාණ්ඩලික ප්‍රධානී හා යුධ හමුදාපති ලුතිනන් ජනරාල් ශවේන්ද්‍ර සිල්වා මහතා පැවසුවේ දිවයින පුරා නිරෝධායන මධ්‍යස්ථාන 17 ක 2731 දෙනෙකු නිරෝධායනට යොමුකර ඇති බව ය. මේ අතර ජාතික බෝවන රෝග විද්‍යායතනයේ ප්‍රතිකාර පුළුල් කිරීම සඳහා ශ්‍රී ලංකා ගුවන් හමුදාව විශේෂ දායකත්වයක් ලබා දෙන්නේය . ගුවන් හමුදාවේ සිවිල් ඉංජිනේරු අංශය පැය 24 පුරා අඛණ්ඩව ඉදිකිරීම සිදුකරන මෙම ගොඩනැගිල්ල නිරීක්ෂණ කිරීමට ගුවන් හමුදාපතිවරයා ද පැමිණ සිටියේය. කාමර 16කින් සමන්විත මෙම ගොඩනැගිල්ල දින 10ක් තුළ සම්පූර්ණ කිරීමට නියමිත ය."
    },
    {
        "content": "සෞඛ්‍ය අමාත්‍ය පවිත්‍රා වන්නිආරච්චි මහත්මිය සදහන් කළේ ඒ අතරින් වැඩිම ආසාදිතයින් පිරිසක් වාර්තා වන්නේ ගම්පහ දිස්ත්‍රික්කයෙන් බව ය. එම සංඛ්‍යාව 18කි. ඊට අමතරව කොළඹ දිස්ත්‍රික්කයෙන් 17 ක්, පුත්තලම දිස්ත්‍රික්කයෙන් 12 ක් වශයෙන් ආසාදිතයින් වාර්තා වේ. කුරුණැගල සහ කළුතර දිස්ත්‍රික්කවලින් ආසාදිතයින් සිව් දෙනෙකු බැගින් වාර්තා වී තිබේ. රත්නපුරයෙන් වාර්තා වී ඇති ආසාදිතයින් සංඛ්‍යාව 3කි. ඊට අමතරව ගාල්ල, කෑගල්ල, මාතර, මඩකලපුව, බදුල්ල, යන දිස්ත්‍රික්කවලින් කොරොනා ආසාදිතයින් වාර්තා වේ. මෙරටින් වාර්තා වී ඇති කොරොනා ආසාදිත විදේශිකයින් සංඛ්‍යාව 3කි. සෞඛ්‍ය අමාත්‍ය පවිත්‍රා වන්නිආරච්චි මහත්මිය සඳහන් කළේ, විශේෂ වෛද්‍ය කණ්ඩායමක අධීක්ෂණය යටතේ ඔවුන්ට අවශ්‍ය සියලු ප්‍රතිකාර සිදුකෙරෙන බව ය."
    },
    {
        "content": "නාවික හමුදාව සඳහන් කළේ, පුත්තලමේ සිට මුහුදු මාර්ගයෙන් මන්නාරම බලා පිටත්වයාමට සුදානමින් සිටියදී බත්තලන්ගුන්ඩුව ප්‍රදේශයේදී මොවුන් සිය භාරයට ගත් බව ය. එලෙස අත්අඩංගුවට ගෙන ඇත්තේ කල්පිටිය සහ හලාවත ප්‍රදේශවල පදිංචිකරුවන් පිරිසකි."
    },
    {
        "content": "පොලීසිය සඳහන් කළේ, පොලිස් ඇඳිරි නීතිය පනවා තිබූ ඊයේ රාත්‍රියේ සාදයක් පවත්වමින් සිටියදී ඔවුන් අත්අඩංගුවට ගත් බව ය."
    },
    {
        "content": "COLOMBO (News 1st): කොළඹ කොටුව දුම්රිය ස්ථානයේ, මධ්‍යම බස් නැවතුම්පොළේ සහ කොළඹ ප්‍රධාන පුද්ගලික බස් නැවතුම්පොළේ අද දහවල් දැඩි මගී තදබදයක් අද දක්නට ලැබුණි. අද පස්වරුවේ සිට පොලිස් ඇඳිරි නීතිය පැනවීම හේතුවෙන්, තම ගම්බිම් කරා ගමන් කිරීම සඳහා පැමිණි විශාල පිරිසක් හේතුවෙන්, මෙලෙස තදබදයක් ඇති විය. මෙම තත්ත්වය පිළිබද සොයා බැලීමට අමාත්‍ය මහින්ද අමරවීර මහතා ද කොළඹ කොටුව පුද්ගලික බස් නැවතුම්පොළ පරිශ්‍රයට පැමිණියේය. ඇදිරි නීතිය ප්‍රකාශ කිරීමත් සමග කොළඹ මෙන්ම දිවයින්නේ සෙසු ප්‍රදේශ වලද ජනතාව, නගර කරා පැමිණි බව අප වාර්තාකරුවන් සඳහන් කළේය. නිවෙස් වලට අවශ්‍ය බඩු බාහිරාදිය මිළ දී ගැනීමට මෙසේ පැමිණි පිරිස් හේතුවෙන්, දැඩි තදබදයක් ඇති විය."
    },
    {
        "content": "හමුදා ප්‍රකාශක බ්‍රිගේඩියර් චන්දන වික්‍රමසිංහ මහතා යුද හමුදාව පැවසුවේ ඔවුන් සියලුදෙනා නිරෝධායන මධ්‍යස්ථාන වෙත යොමුකළ බවය. ඊයේ දිනයේදී ද ඉන්දියාවේ චෙන්නායි නුවර සිට පැමිණි පුද්ගලයින් 97 දෙනෙකු නිරෝධායනය සඳහා යොමු කෙරිණි."
    },
    {
        "content": "” මේ වසංගත රෝග ඒකකයයි. රෝහල් පද්ධතියයි, සෞඛ්‍ය කාර්ය මණ්ඩලයයි, එම් ඕ එච් ඔෆිස් ටිකයි පළමුවෙන්ම හරියට මෙහෙයවන්න ඕනේ.අපි දකිනවා තවමත් ඒ වැඩේ හරියට සිද්ධ වෙලා නැහැ කියලා.මෙවැනි වසංගත ආවට පස්සේ ඒවා නවත්වන්න අවශ්‍ය උපකරණ තියනවා. අවශ්‍ය ඇදුම් කට්ටල තියනවා. එතකොට ඒවා එකක්වත් සපයලා නැහැ අවශ්‍ය තැන්වලට. ඒ වෙනුවට දැන් හදලා තියනවා බලකායක් කියලා එකක්.දැන් සෞඛ්‍ය කාර්ය මණ්ඩල මේවගේ ඒවට මුහුණ දෙන්න යනකොට අපි දකිනවා සෞඛ්‍ය කාර්ය මණ්ඩලවලට විශේෂ පුහුණුවක් තියනවා. සමහරුන්ට නැහැ. ඒ අයට ලබා දිය යුතුයි. බලකායකින් හරි මොකක්හරි එකකින් හරි දැන් විදිමත් වැඩපිළිවෙළකට යන්න අවශ්‍යයි.ආණ්ඩුව මැදිහත් වෙලා, සෞඛ්‍ය අංශ මැදිහත්වෙලා, අපේ වසංගත රෝග ඒකකය මැදිහත්කරගනිමින්, අපි දන්නවා සෞඛ්‍ය කාර්ය මණ්ඩල වලට. විශේෂයෙන්ම වෛද්‍යවරුන්ට මේකට මැදිහත්වෙන්න දැනුමක් තියනවා. වෘත්තීය සමිතිත් එක කොටසක්.වෘත්තිය සමිති එක්ක කතා කරලවත් නැහැ.කතා කරලා ඇති ආණ්ඩුවට හිතවත් ඒවත් එක්ක.අපේ රටේ පහුගිය කාලේ ගොඩක් තැන් වලට හමුදා නිලධාරීන් යොදවලා තියනවා.කිසි ගැටළුයක් නැ. හමුදා නිලධාරීන්ගේ මැදිහත්වීම අවශ්‍යයි. කොරෝනා මර්දනයටත් හමුදා නිලධාරීන් පාවිච්චි කිරීම කිසිම වැරුද්දක් නැහැ. හැබැයි හමුදා නිලධාරීන් ඉන්න ඕනේ වෛද්‍ය වරුන්ට පහළින්. එහෙම නැත්නම් මේකට අවශ්‍ය මැදිහත්වීම කරන කණ්ඩායම කියන දේවල් කරන්න තමයි හමුදා නිලධාරීන් සම්බන්ධ කරගන්න ඕනේ. දැන් අපි දකින්නේ නැහැ එවැනි විදිමත් ක්‍රමවේදයක්. දැන් මෙතන ගැටුමක් ඇති වෙන්න පුළුවන්. මේකේ වගකිවයුත්තා වන්නේ වසංගත රෝග අංශය. ඒගොල්ලන්ගේ වැඩපිලිවලත් එක්ක ක්‍රියාකරන හමුදා කණ්ඩායමක් තමයි ඕනේ වෙන්නේ.එවැනි වැඩ පිලිවලකට යා යුතුයි. එහෙම නැතුව හමුදාවට භාර දුන්නොත් කොරෝනා වසංගතය මර්දනය කිරීම, ඒක ගැලපෙන්නේ නැහැ. ඒක විදිමත් ක්‍රමයක් නොවෙයි. සෞඛ්‍ය අංශ කරන වැඩපිලිවලට අනිත් අය සම්බන්ධ කරගන්න ඕනේ. ඒකේ වැරුද්දක් නැහැ. ”"
    },
    {
        "content": "පොලීසිය පැවසුවේ, බණ්ඩාවෙල, හපුතලේ, දඹුල්ල, වලස්මුල්ල, නල්ලතන්නිය, අම්පාර, උහන, බණ්ඩාරගම, අක්මීමන, කරුවලගස්වැව ඇතුළු ප්‍රදේශ රැසකදී සැකකරුවන් අත්අඩංගුවට ගෙන ඇති බවයි. දිවයින පුරා බලපැවැත්වෙන පරිදි ඊයේ පස්වරු 6 ට පැනවූ පොලිස් ඇඳිරි නීතිය අනිද්දා උදෑසන 6 දක්වා ක්‍රියාත්මක වේ. පොලිස් ඇඳිරි නීතිය කාලය තුළ දැඩිව නීතිය ක්‍රියාත්මක වන බව රජය පවසයි."
    },
    {
        "content": "COLOMBO (News 1st) – කොරෝනා වෛරසය මැඩලීමට අදාළ ප්‍රතිකාර සේවා ශක්තිමක් කිරීම සඳහා රුපියල් මිලියන 105 ක වටිනාකමකින් යුත් වෛද්‍ය උපකරණ තොගයක් ලෝක සෞඛ්‍ය සංවිධානය විසින් මෙරටට පරිත්‍යාග කරනු ලැබ තිබේ. සෞඛ්‍ය අමාත්‍යාංශය පැවසුවේ ලෝක සෞඛ්‍ය සංවිධානය, ඔස්ට්‍රේලියානු රජයේ ආධාර යටතේ මෙරට තුළ රෝහල්වල කොරෝනා වෛරස තත්ත්වයන් සඳහා සිදු කරන ප්‍රතිකාර සේවාවන් ශක්තිමත් කිරීමට අදාළ අත්‍යාවශ්‍ය වෛද්‍ය උපකරණ තොගය, ලෝක සෞඛ්‍ය සංවිධානයේ ශ්‍රී ලංකා නියෝජිත වෛද්‍ය රාෂියා පෙන්ඩ්සේ මහත්මිය ඊයේ සෞඛ්‍ය ලේකම් භද්‍රානි ජයවර්ධන මහත්මිය වෙත භාර දුන් බවයි."
    },
    {
        "content": "සමස්ත ලෝකයම කොරෝනා සතුරා සමග සටන් වදින අතරතුර උතුරු කොරියාව අද (21) උදෑසන මිසයිල දෙකක් අත්හදා බැලීමට ක්‍රියා කරන්නේ ඒ අනුවයි. දකුණු කොරියානු හමුදාව උපුටා දක්වමින් විදෙස් මාධ්‍ය වාර්තා කරන්නේ, පියොන්ගන් පළාතේ සිට උතුරු කොරියාව එලෙස ජපන් මුහුද දෙසට කෙටිදුර මිසයිල දෙකක් අත්හදා බලා ඇති බවයි. අදාළ මිසයිල දෙක කිලෝමීටර් 50 උසක් පවත්වා ගනිමින් කිලෝමීටර් 410ක දුරක් ගමන් කර ජපානයට ඔබ්බෙන් වූ මුහුදට පතිත වී ඇති අතර ඒ බව ජපාන වෙරළාරක්ෂක බලධාරීන් ද තහවුරු කර තිබේ. උතුරු කොරියාවේ මෙම ක්‍රියාකාරකම් පිළිබඳ අදහස් දක්වමින් දකුණු කොරියානු ඒකාබද්ධ මාණ්ඩලික ප්‍රධානියා පවසන්නේ, උතුරු කොරියාව තවදුරටත් මිසයිල අත්හදා බැලීම් සිදු කරන්නේ ද යන්න පිළිබඳ සිය රට අධීක්ෂණය කරමින් සිටින බවයි. මුළු ලෝකයම කොරෝනා වංසගතය සමග සටනක නිරතව සිටින මෙවන් මොහොතක උතුරු කොරියාවේ මෙම හැසිරිම අතිශය නුසුදුසු ක්‍රියාවක් බව ඔහු වැඩිදුරටත් සඳහන් කර සිටී. මේ අතර න්‍යෂ්ටික ක්‍රියාකාරකම් හා මිසයිල වැඩසටහන අවසන් කිරීමේ සකච්ඡාවලට ප්‍රවේශ වන ලෙස අමෙරිකා එක්සත් ජනපදය හා චීනය දිගින් දිගටම කළ ඉල්ලීම් නොතකමින් උතුරු කොරියාව මේ මස මුලදී ද මිසයිල කිහිපයක් අත්හදා බැලී ය. මෙම අත්හදා බැලීම සිදු වන්නේ, උතුරු කොරියාව අප්‍රේල් 10 වනදා පාර්ලිමේන්තුවේ උත්තරීතර මහජන සමුළුවේ සැසිවාරයක් පවත්වන බව නිවේදනය කර ඇති පසුබිමකදී වීම විශේෂත්වයකි. උතුරු කොරියාවෙන් මෙතෙක් කිසිදු කොරෝනා ආසාදිතයෙකු වාර්තා වූ බවක් ප්‍රකාශ වී නොමැත. කෙසේ වෙතත් උතුරු කොරියාව කොරෝනා වෛරසයේ මූලාරම්භය සිදු වූ චීන දේශසීමාවේ පිහිටා තිබීම  මෙන්ම දකුණු කොරියාවෙන් මේ වන වටි කොරෝනා රෝගීන් විශාල සංඛ්‍යාවක් වාර්තා වී ඇති පසුබිමක උතුරු කොරියාවෙන් කිසිදු රෝගියෙකු වාර්තා නොවූවා ය යන්න, පිළිගත නොහැක්කක් බව විශේෂඥ මතයයි."
    },
    {
        "content": "පොලිස් මාධ්‍ය ඒකකය නිකුත් කළ නිවේදනයක දැක්වෙන්නේ ඉන් තවත් පුද්ගලයින් සිව් දෙනෙකු තුවාල ලබා අනුරාධපුර රෝහලට ඇතුළත් කර ඇති බවය. අද පස්වරුවේ බන්ධනාගාරය තුළ රැඳවියන් විරෝධතාවක නිරතව තිබේ. එම අවස්ථාවේ පලායාමට උත්සාහ කර ඇති රැඳවියන්ට බන්ධනාගාර නිලධාරීන් වෙඩි තබා ඇතැයි පොලීසිය පවසයි. පොලීසිය ප්‍රකාශ කළේ, සිද්ධියෙන් කිසිවෙකු පැනගොස් නොමැති බවය. කළහකාරී රැඳවියන් පිටතට පැමිණීම වැළැක්වීමට අනුරාධපුර පොලිසියේ නිලධාරීන්, කැරළි මර්දන ඒකකය හා පොලිස් විශේෂ කාර්ය බලකා නිලධාරීන් ආරක්ෂාවට යොදවා ඇතැයි ද පොලීසිය පවසයි."
    },
    {
        "content": "ජනාධිපති මාධ්‍ය අංශය නිවේදනයක් නිකුත් කරමින් පවසන්නේ, එදිනම එනම්, 24 අඟහරුවාදා දහවල් 2.00ට එම දිස්ත්‍රික්කවල නැවත ඇඳිරි නීතිය පනවන බවයි. දිවයිනේ සෙසු දිස්ත්‍රික්කවලට පනවා ඇති ඇඳිරි නීතිය මාර්තු 23 උදෑසන 6.00 ඉවත් කර නැවත දහවල් 2.00 සිට යළි ක්‍රියාත්මක වනු ඇති."
    },
    {
        "content": "රජයේ ප්‍රවෘත්ති අධ්‍යක්ෂ ජනරාල්වරයා නිවේදනයක් නිකුත් කරමින් පවසන්නේ, ඒ අනුව මෙරටින් වාර්තාවූ කොරෝනා ආසාදිත රෝගීන් සංඛ්‍යාව පස්වරුව වන විට 77ක් දක්වා ඉහළ ගොස් ඇති බවයි. COVID -19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේදී සෞඛ්‍ය අමාත්‍යවරිය විසින් මෙම සංඛ්‍යාලේඛන බව තහවුරු කළ අදාළ නිවේදනයේ වැඩිදුරටත් සඳහන් ය."
    },
    {
        "content": "ඒ අනුව එදිනම යළි පිටව ගිය ඔහු මේ වන විට ස්විට්සර්ලන්තයේ රෝහලක ප්‍රතිකාර ලබන බව උතුරු පළාත් සෞඛ්‍ය සේවා අධ්‍යක්ෂ වෛද්‍ය ඒ කේඩීෂ්වරන් මහතා සඳහන් කළේ ය. පසුගිය මාර්තු 15 වනදා මෙම දේව මෙහෙය සිදුකරනු ලැබූ දේවස්ථානය ආශ්‍රිත ප්‍රදේශ ආරක්ෂක හා සෞඛ්‍ය අංශවල නිරීක්ෂණයට ලක්විය. උතුරු පළාත් සෞඛ්‍ය සේවා අධ්‍යක්ෂ වෛද්‍ය ඒ. කේඩීෂ්වරන් මහතා පැවසුවේ, මෙම මෙහෙයට සහභාගී වූ දෙදෙනෙකු රෝගී ලක්ෂණ සමග යාපනයේ ශික්ෂණ රෝහලට ඇතුළත් කර ඇති බවයි. උතුරු පළාත් සෞඛ්‍ය සේවා අධ්‍යක්ෂවරයා වැඩිදුරටත් ඉල්ලා සිටියේ, අදාළ දේව මෙහෙයට සහභාගී වූ සියලු දෙනා හදිසි දුරකතන අංකය (021 – 22 17 27 8) හා සම්බන්ධ වී නම සහ ලිපියන ලියපාදිංචි කරගන්නා ලෙසයි. ඇඳිරි නීතිය ක්‍රියාත්මක වුව ද සිය කණ්ඩායම අවශ්‍ය උපදෙස් ලබාදෙනු ඇතැයි, සෞඛ්‍ය සේවා අධ්‍යක්ෂවරයා වැඩිදුරටත් සඳහන් කළේ ය."
    },
    {
        "content": "COLOMBO (News 1st) – ජනාධිපති ගෝඨාභය රාජපක්ෂ මහතා, කොරෝනා වෛරසය මර්දනය සඳහා ස්ථාපිත සාක් අරමුදලට අමෙරිකානු ඩොලර් පනස් ලක්ෂයක් පරිත්‍යාග කිරීමට ප්‍රතිඥා දී තිබේ. ජනාධිපති මාධ්‍ය අංශය පැවසුවේ ඉන්දීය අග්‍රාමාත්‍ය නරේන්ද්‍ර මෝදි මහතාගේ මූලිකත්වයෙන් මාර්තු 15 වැනි ඉරිදා පැවති දකුණු ආසියානු කලාපීය සහයෝගීතා සංගමය හෙවත් සාර්ක් හවුලේ රාජ්‍ය නායකයන්ගේ වීඩියෝ සම්මන්ත්‍රණයේදී මෙම අරමුදල ස්ථාපනය කරනු ලැබූ බවයි."
    },
    {
        "content": "මේ වනවිට මෙරටින් වාර්තාවන කොරෝනා ආසාදිතයින් සංඛ්‍යාව 77 කි. සෞඛ්‍ය අමාත්‍ය පවිත්‍රා වන්නිආරච්චි මහත්මිය සඳහන් කළේ, කොරෝනා අසාදිතයින්ගෙන් 72% ක්ම පිරිමි පුද්ගලයින් වන බවයි. කොරෝනා අසාදිත පුද්ගලයින් 48 දෙනෙකුම විදෙස්ගතව සිට පැමිණි අය බව ද සෞඛ්‍ය අමාත්‍යවරිය සඳහන් කළා ය. නැගෙනහිර කොළඹ රෝහල හෙවත් මුල්ලේරියාව රෝහලේ ද මේ වනවිට සම්පූර්ණයෙන්ම කොරෝනා අසාදිත රෝගීන්ට ප්‍රතිකාර කිරීම සඳහා සූදානම් කර ඇතැයි සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා පැවසුවේ ය. නේවිල් ප්‍රනාන්දු රෝහල, කොරෝනා බවට සැකකෙරෙන මාතෘවරුන්ට ප්‍රතිකාර කිරීම සඳහා සූදානම් කර ඇති බව ද ඔහු පැවසුවේ ය. ඔහු පැවසුවේ, කොරෝනා රෝගීන්ට ප්‍රතිකාර කිරීමේ දැඩිසත්කාර ඒකකය ක්‍රියාත්මක වන්නේ කොතලාවල ආරක්ෂක විශ්වවිද්‍යාල රෝහලේ බවයි. වොයිස් ඔෆ් අමෙරිකා ගොඩනැගිලි ද ප්‍රතිකාර කටයුතු සඳහා වෙන්කර ඇති බව සෞඛ්‍ය සේවා අධ්‍යක්ෂ ජනරාල්වරයා පැවසුවේ ය. මේ අතර පුද්ගලයින් 3000 කට අධික පිරිසක් නිරෝධායන සඳහා මධ්‍යස්ථාන 22 කට යොමුකර ඇතැයි \nහමුදා ප්‍රකාශක බ්‍රිගේඩියර් චන්දන වික්‍රමසිංහ මහතා පැවසීය."
    },
    {
        "content": "COLOMBO ( News 1st ) – දාන මාන පහසුකම් නොමැති, අග හිඟකම් ඇති විහාරස්ථාන ඇත්නම් ඒ සඳහා පහසුකම් සැලසීමට සමස්ත ලංකා ශාසනාරක්ෂක මණ්ඩලය පියවර ගෙන තිබේ. ඒ කොරෝනා වෛරසය හේතුවෙන්, රට තුළ මේ වනවිට ඇති වී තිබෙන තත්ත්වය සැළකිල්ලට ගනිමිනි. එවැනි විහාරස්ථාන සම්බන්ධ තොරතුරු ප්‍රාදේශීය ශාසනාරක්ෂක මණ්ඩල ලේඛකාධිකාරී ස්වාමීන් වහන්සේලා මගින් ලබා ගැනීමට අපේක්ෂිතය. ඒ සම්බන්ධ වැඩිදුර තොරතුරු 0714 42 20 06 / 0382 23 28 68 / 0714 39 44 49 / 0372 26 72 25 යන අංකවලින් ලබාගත හැකි වේ."
    },
    {
        "content": "අප වාර්තාකරු පැවසුවේ තාවඩි ප්‍රදේශයේ ජනතාවට ප්‍රදේශයෙන් ඉවත් වීමටත්, වෙනත් ප්‍රදේශවලින් එම ප්‍රදේශවලට ඇතුළුවීමටත් නොහැකි වන අයුරින් මාර්ග වසා දමා ඇති බව ය. යාපනය දිස්ත්‍රික් ලේකම් කේ. මහේෂන් මහතා මේ සමබ්න්ධයෙන් අදහස් පළ කළේය. උතුරු පළාත් ආණ්ඩුකාර පී.එස්.එම් චාල්ස් මහත්මියද මේ පිළිබඳව අදහස් පළ කළාය. කොරෝනා වෛරසය අසාධනය වී තිබියදීත් මෙරටට පැමිණ මාර්තු 15 වැනිදා දේව මෙහෙයක් පැවැත්වූ දේවගැතිවරයා මේ වනවිට ප්‍රතිකාර ලබමින් සිටින්නේ ස්විට්සර්ලන්තයේ රෝහලකයි. දේවගැතිවරයා යාපනයේදී හමුවූ තාවඩි ප්‍රදේශයේ අයෙකු වෛරසය අසාධනය වීම හේතුවෙන් මේ වනවිට අයි.ඩී.එච්. රෝහලේ ප්‍රතිකාර ලබමින් සිටී මාර්තු 01 වැනිදායින් පසු පැමිණි දේවගැතිවරයාට අවසර ලැබුණේ කෙසේද ? ඒක ලොකු කතාවක්. පරීක්ෂණ අවසන් විය යුතුයි. යම්කිසි පියවරක් ගන්නට හැකි වෙයිද ? කටයුතු කරන්න සිදුවේවී. මොහුව පොලිසියනේ ආරක්ෂා කරලා තියෙන්නේ."
    },
    {
        "content": "පූනානි නිරෝධායනයන මධ්‍යස්ථානයෙන් නිරෝධායනයට ලක්ව සිය නිවෙස් වෙත යමින් සිටි පිරිසක් නැවත නිරෝධායන මධ්‍යස්ථානය වෙත යොමු කර තිබේ. වැඩබලන ආරක්ෂක මාණ්ඩලික ප්‍රධානී සහ යුද හමුදාපති ලුතිනන් ජනරාල් ශවේන්ද්‍ර සිල්වා මහතා පැවසුවේ, බස් රථයේ සිටි ළමයෙකුට උණ වැළඳීම හේතුවෙන් එම පියවර ගත් බව ය. මේ අතර විදෙස්ගතව සිට මෙරටට පැමිණ නිරෝධායනයට ලක් කෙරුණු දෙවන කණ්ඩායම අද අදාළ නිරෝධායන මධ්‍යස්ථානවලින් පිටත් කෙරිණි. පූනානි මධ්‍යස්ථානයේ රැඳී සිටි 57 දෙනෙකු සහ කන්දකාඩු මධ්‍යස්ථානයේ රැඳී සිටි 144 දෙනෙකු අද දිනයේ නිරෝධායන කටයුතු අවසන්වීමෙන් පසු පිටත්ව ගිය බව යුද හමුදාව සඳහන් කළේය. කන්දකාඩු මධ්‍යස්ථානයේදී නිරෝධායනයට ලක් වූයේ ඉතාලිය, ඉරානය සහ දකුණු කොරියාව යන රටවල කොරෝනා ව්‍යාප්තවීමෙන් අනතුරුව එම රටවල සිට මෙරටට පැමිණි පිරිසකි. ඔවුන් මහනුවර, මාතර, හම්බන්තොට, කුරුණෑගල සහ ගාල්ල යන නගර වෙත රැගෙනයාමට යුද හමුදාව කටයුතු කර තිබුණි."
    },
    {
        "content": "වෙඩි තැබීමෙන් මියගියේ වීරකැටිය, කෙමේගල, වෑකදවල පදිංචිව සිටි 37 හැවිරිදි දෙදරු පියෙකි. පොලීසිය පැවසුවේ, මියගිය පුද්ගලයාගේ නිවසේ සිට කිලෝමීටරයක් පමණ අතුරු මාර්ගයකදී පිටුපසින් පැමිණ වෙඩි තැබීම සිදු කර ඇති බවයි. ඊයේ දහවල් කාලයේදී ඇතිවූ පුද්ගලික ආරවුලක් මෙම ඝාතනයට හේතුවී ඇති බවට පොලීසිය සැකපළ කළේය."
    },
    {
        "content": "නිවේදනයක් නිකුත් කරමින් අග්‍රාමාත්‍ය කාර්යාලය ප්‍රකාශ කළේ, අත්‍යවශ්‍ය ආහාර ද්‍රව්‍ය වෙළෙඳපොළට මුදාහැරීම සඳහා අවශ්‍ය කටයුතු සිදු කෙරෙමින් පවතින බවයි. හිඟයකින් තොරව ආහාර ද්‍රව්‍ය බෙදා හැරීම සඳහා අවශ්‍ය කටයුතු මෙන්ම ඇසුරුම් කටයුතු ඊයේ දිනයේදීත් සතොස ප්‍රධාන ගබඩාවල සිදු වූ බව එම නිවේදනයේ සඳහන්ය. හිඟයකින් තොරව ගෑස් වෙළෙඳපොළට නිකුත් කිරීම සඳහා අවශ්‍ය පමණට සංචිත ලිට්‍රෝ ගෑස් සමාගම සතුව පවතින බවත් ලිට්‍රෝ සමාගමේ සභාපතිවරයා උපුටා දක්වමින් අග්‍රාමාත්‍ය කාර්යාලය නිකුත් කළ එම නිවේදනයේ සඳහන් කර තිබේ. මේ අතර සමූපකාර සංවර්ධන කොමසාරිස් සුමින්ද සිංගප්පුලි මහතා දැනුම් දී ඇත්තේ, ඇඳීරි නීතිය අවසන් වූ වහාම සියලුම විවිධ සේවා සමූපකාර සමිතිවල පාරිභෝගික වෙළෙඳසැල්, පාරිභෝගික ජනතාවට අවශ්‍ය වන අත්‍යවශ්‍ය ආහාර ද්‍රව්‍ය බෙදාහැරීමට විවෘත කරන ලෙසය."
    },
    {
        "content": "මැතිවරණ කොමිසමේ සභාපති මහින්ද දේශප්‍රිය මහතා නිකුත් කළ එම ගැසට් නිවේදනයේ දැක්වෙන්නේ, අප්‍රේල් 30 න් පසු දින 14 ක් ඇතුළත මැතිවරණය පැවැත්වෙන දිනය නියම කෙරෙනු ඇති බවයි. මහ මැතිවරණය පැවැත්වෙන එම දිනය පසුව නිකුත් කරනු ලබන ගැසට් නිවේදනයක් මගින් ප්‍රසිද්ධියට පත් කරන බව මැතිවරණ කොමිසමේ සභාපතිවරයා නිකුත් කර ඇති ගැසට් නිවේදනයේ සඳහන් ය. මහ මැතිවරණය ලබන අප්‍රේල් මස 25 වැනිදා පැවැත්වීමට නියමිතව තිබූ අතර මහින්ද දේශප්‍රිය මහතා පසුගිය දා පැවසුවේ රට තුළ පවතින කොරෝනා අවදානමත් සමග මැතිවරණය එදින පැවැත්වීමට හැකියාවක් නොමැති බවයි."
    },
    {
        "content": "COLOMBO ( News 1st) – ඉතාලියේ සිට මෙරටට පැමිණ නිරෝධායනය සඳහා තොරතුරු ඉදිරිපත් නොකළ තැනැත්තන් හඳුනා ගැනීම සඳහා පොලීසිය මහජනතාවගෙන් සහය ඉල්ලා සිටී. ඒ අනුව කුඩා දරුවන් හා වැඩිහිටියන් තිදෙනෙකුගේ ඡායාරූප අද පොලීසිය ප්‍රසිද්ධියට පත් කළේය. අප කුඩා දරුවන්ගේ ඡායාරූප ප්‍රසිද්ධ නොකිරීමට තීරණය කළ අතර වැඩිහිටියන්ගේ ඡායාරූප අප ප්‍රසිද්ධ කිරීමට තීරණය කළේය මෙම පුද්ගලයින්ගේ තොරතුරු ඔබ දන්නේනම් 119, 071 59 18 64, 011 244 44 80, 011 244 44 81 යන දුරකතන අංක වෙත දැනුම් දෙන්න."
    },
    {
        "content": "මහජන බැංකුව ගනුදෙනුකරුවන්ට දැනුම් දෙන්නේ, බැංකු පරිශ්‍ර තුළදී සෞඛ්‍ය උපදෙස් පිළිපදින ලෙසයි."
    },
    {
        "content": "COLOMBO (News 1st): නිරෝධායනයට බිය නොවන ලෙසත් රට මුහුණදී සිටින අවදානම් තත්ත්වයෙන් මුදවා ගැනීමට මෙය ජාතික යුතුකමක්, සමාජ වගකීමක් සේ සළකා කටයුතු කරන ලෙස හිටපු ටෙස්ට් ක්‍රිකට් නායක කුමාර් සංගක්කාර මහජනතාවගෙන් ඉල්ලා සිටියේය. පසුගිය සතියේ එංගලන්තයේ සංචාරයක නිරතව දිවයිනට යළි පැමිණි බැවින්, තමන් මේ වනවිට ස්වයං නිරෝධායනයකට ලක්ව සිටින බව කුමාර් සංගක්කාර පවසයි. ඔහු මේ බව සඳහන් කළේ, අද උදෑසන News 1st විකාශය කළ COVID-19 විශේෂ වැඩසටහනට දුරකතනය ඔස්සේ අදහස් දක්වමිනි. මෙම නිරෝධායන කාල සීමාව තුළ පවුලේ සාමාජිකයින්ගේ වෙන්වී තමන් කාලය ගත කරන බව ද කුමාර් සංගක්කාර පැවසීය. ඔහු මහජනතාවගෙන් වැඩිදුරට ත් ඉල්ලා සිටියේය සෞඛ්‍ය අංශ පවසන පරිදි සබන් යොදා නිසි පරිදි අත් සේදීම, සමූහයක් වශයෙන් නොසිට හුදකලාව සිටීම වැනි උපදෙස් නිසි පරිදි පිළිපදින ලෙස ය."
    },
    {
        "content": "මේ සඳහා සීමිත නිලධාරීන් පිරිසක් යොදා ගත යුතු අතර මේ කාර්ය සඳහා සහය වන්නැයි ජනාධිපති ලේකම් ආචාර්ය පී.බී. ජයසුන්දර මහතා ලංකා බැංකු සේවක සංගමයෙන් ඉල්ලා සිටි."
    },
    {
        "content": "ඒ, ජනාධිපති ගෝඨාභය රාජපක්ෂ මහතාගේ උපදෙස් මතය. රටේ පවතින වත්මන් තත්ත්වය පහව යන තෙක් පමණක් එම සිසුන්ට නොමිලේ අන්තර්ජාල පහසුකම් සැපයෙනු ඇති."
    },
    {
        "content": "මේ අතර විදෙස් ගතව සිට මෙරටට පැමිණ නිරෝධායනයට ලක් කෙරුණු තව ත් කණ්ඩායමක් අද එම මධ්‍යස්ථානවලින් පිටත් කිරීමට නියමිතය. වැඩබලන ආරක්ෂක මාණ්ඩලික ප්‍රධානි, යුද හමුදාපති ලුතිනන් ජනරාල් ශවේන්ද්‍ර සිල්වා මහතා සඳහන් කළේ, ඔවුන් පදිංචි ප්‍රදේශවලට ආසන්න ප්‍රධාන නගර වෙත රැගෙන යන බවයි. කොරෝනා ආසාධනය වී සුවය ලැබු මෙරට පුද්ගලයින් සංඛ්‍යාව තුනකි. ජාතික බෝවන රෝග පිළිබඳ විද්‍යාතනය සඳහන් කළේ, සුවය ලැබූ කාන්තාවක් පෙරේදා රෝහලෙන් පිටව ගිය බවය. මේ වනවිට මෙරටින් වාර්තා වන සමස්ත කොරෝනා ආසාදිතයින් සංඛ්‍යාව 102 ක් දක්වා ඉහළ ගොස් ඇත. ඊයේ පස්වරු 4.30 වනතෙක් කිසිදු ආසාදිතයෙකු මෙරටින් වාර්තා නොවු බව සෞඛ්‍ය අමාත්‍ය පවිත්‍ර වන්නිආරච්චි මහත්මිය තහවුරු කළාය. සෞඛ්‍ය අමාත්‍යාංශයේ දත්තවලට අනුව මේ වනවිට කොරෝනා ආසාදනය වී රෝහල්ගතව ප්‍රතිකාර ලබන මෙරට රෝගීන් සංඛ්‍යාව 99 කි. කොරෝනා බවට සැකපිට රෝගීන් 255 දෙනෙකු තවදුරටත් වෛද්‍ය අධීක්ෂණය යටතේ ප්‍රතිකාර ලබන බව ද සෞඛ්‍ය අමාත්‍යාංශය සඳහන් කළේ ය. ඔවුන් ජාතික බෝවන රෝග විද්‍යායතනය, වැලිකන්ද මූලික රෝහලේ සහ මුල්ලේරියාව මූලික රෝහලේ ප්‍රතිකාර ලබනු ඇති."
    },
    {
        "content": "එම අධිකාරිය ජනතාවට දැනුම් දෙන්නේ, අත්‍යවශ්‍ය කටයුතු සඳහා එම මාර්ග භාවිත කරන ලෙසය. ඇඳිරි නීතිය පවතින ප්‍රදේශවල අධිවේගී මාර්ගය භාවිත කළ හැකි වන්නේ, අත්‍යවශ්‍ය සේවා හා ඇඳිරි නීති බලපත්‍ර සහිත පුද්ගලයින් සඳහා පමණක් වන බව ද මාර්ග සංවර්ධන අධිකාරිය පැවසුවේ ය."
    },
    {
        "content": "කොළඹ, ගම්පහ, පුත්තලම දිස්ත්‍රික්ක සහ උතුරු පළාතේ දිස්ත්‍රික්ක 05 තුළ දැන් ක්‍රියාත්මක ඇඳිරි නීතිය හෙට එනම් මාර්තු 24 උදේ 6.00ට ඉවත් කරන බව ජනාධිපති මාධ්‍ය අංශය පවසයි. ජනාධිපති මාධ්‍ය අංශය නිවේදනය කළේ, එම දිස්ත්‍රික්කවල හෙට දහවල් 12.00ට නැවත ඇඳිරි නීතිය ක්‍රියාත්මක කෙරෙන අතර, එය 27 සිකුරාදා උදේ 6.00 තෙක් බලපැවැත්වෙන බවයි. එසේම අදාල දිස්ත්‍රික්කවලට 27 දහවල් 12.00ට ඇඳිරි නීතිය යළි පනවනු ඇති. සෙසු දිස්ත්‍රික්කවල අද දහවල් 2.00ට ඇඳිරි නීතිය යළි ක්‍රියාත්මක වේ. එය ලබන බ්‍රහස්පතින්දා උදේ 6.00 ට ඉවත් කෙරෙන අතර එදිනම දහවල් 12.00 ට නැවත පනවනු ඇති. දිවයිනේ සියලු දිස්ත්‍රික්ක අතර ගමනාගමනය සම්පූර්ණයෙන්ම තහනම් කර තිබේ. එසේම විදේශීය සංචාරකයන් තැනින් තැනට ගෙන යාම ද සම්පූර්ණයෙන් තහනම් කර තිබෙන බව ජනාධිපති මාධ්‍ය අංශය නිකුත් කළ නිවේදනයේ දැක්වේ. ඇඳිරි නීතිය බලපැවැත්වෙන කාලය තුළ කවර දිස්ත්‍රික්කයක වුවද ගොවිතැන් වැඩ කිරීමට අවසර ඇති බව ද ජනාධිපති මාධ්‍ය අංශය නිවේදනය කළේය. සහල් ඇතුළු අත්‍යාවශ්‍ය ද්‍රව්‍ය සහ එළවළු ප්‍රවාහනයට ඉඩ දෙනු ඇති. කෘෂිකර්ම සහ වෙළෙඳ විෂයය භාර අමාත්‍යවරයා මේ කාර්යයන් විධිමත්ව පාලනය කළයුතු බව රජය දැනුම් දෙන්නේය. මේ අතර ඇඳිරි නිතිය ලිහිල් කල සීමාව තුළ නීරෝධායන ක්‍රියාවලියට බාධාවන අයුරින් කටයුතු කල පුද්ගලයින් 15 දෙනෙකු අත්අඩංගුවට ගෙන ඇතැයි නියෝජ්‍ය පොලිස්පති අජිත් රෝහණ මහතා සඳහන් කළේය. නියෝජ්‍ය පොලිස්පතිවරයා පැවසුවේ සිවිල් ඇඳුමින් සැරසුණු පොලිස් නිලධාරීන් යොදවා සෞඛ්‍ය උපදෙස් හා නිරෝධායන වැඩපිළිවෙළ උල්ලංඝණය කරන පුද්ගලයින් අත්අඩංගුවට ගන්නැයි වැඩබලන පොලිස්පතිවරාය උපදෙස් දී ඇති බවයි."
    },
    {
        "content": "තව ද විදේශීය සංචාරකයින් තැනින් තැනට ගෙන යාම ද තහනම් කර තිබේ."
    },
    {
        "content": "COLOMBO ( News 1st ) – කොරෝනා වෛරසය ව්‍යාප්තිය හමුවේ ජනපති නියමයෙන් ජනතාවට සහන රැසක් ප්‍රකාශයට පත්කර ඇති බව නිවේදනයක් නිකුත් කරමින් ජනාධිපති මාධ්‍ය අංශය පවසයි. සියලු සහන අද (මාර්තු 23 දා) සිට ක්‍රියාත්මක බව ද ජනාධිපති මාධ්‍ය අංශය පවසයි. එම සහන පහත සඳහන් පරිදි වේ. 1) ආදායම් හා වැට් බදු, රියැදුරු බලපත්‍ර අලුත් කිරීමේ ගාස්තු රුපියල් 15,000 ට අඩු ජල, විදුලි බිල්පත්, වරිපනම් බදු, බැංකු චෙක්පත් වලංගු කාලසීමා, රුපියල් 50,000 ට අඩු මාසික ණයපත් (Credit Card) ගෙවීම් 2020 අප්‍රේල් මස 30 වන දින දක්වා දීර්ඝ කර ඇත. 2) ත්‍රිරෝද රථ හිමියන්ගෙන් ලීසිං ණය වාරික අය කරගැනීම මාස 06 කට අත්හිටුවීම. 3) රජයේ සේවකයින්ගේ හා පෞද්ගලික අංශයේ මාණ්ඩලික නොවන සේවකයින්ගේ වැටුපෙන් ණය වාරික අයකිරීම් 2020 මැයි මස 30 වන දින දක්වා අත්හිටුවා තිබේ. 4) බැංකු හා මූල්‍ය ආයතන විසින් දී ඇති රුපියල් ලක්ෂ 10 ට අඩු පෞද්ගලික ණය අයකරගැනීම මාස 03 කට අත්හිටුවා ඇත. 5) රැකියා සඳහා තෝරාගත් උපාධිධාරීන්ගේ, මාර්තු මස අභ්‍යාසලාභී දීමනාව වන රුපියල් 20,000 ඔවුන්ගේ බැංකු ගිණුමට බැර කෙරේ. 6) කොරෝනා වෛරසය මර්දනයේ නිරත සෞඛ්‍ය, පොලිස්, සිවිල් ආරක්ෂක ඇතුළු රජයේ සේවකයින් සඳහා වන අග්‍රහාර රක්ෂණ ප්‍රතිලාභ දෙගුණයකින් වැඩි කෙරේ. 7) සංචාරක, ඇගළුම්, සුළු හා මධ්‍ය පරිමාණ ව්‍යාපාර සඳහා මාස 06 ක ණය සහන කාලයක් (DEBT MORATORIUM) ක්‍රියාත්මක කිරීම හා ශ්‍රී ලංකා මහ බැංකුව එම මුදල් ප්‍රතිමූල්‍ය කිරීම. 8) ලංකා බැංකුව, මහජන බැංකුව, ජාතික ඉතිරි කිරීමේ බැංකුව, ශ්‍රී ලංකා රක්ෂණ සංස්ථාව, සේවක අර්ථසාධක අරමුදල, සේවක භාරකාර අරමුදල ඒකාබද්ධව භාණ්ඩාගාර බැඳුම්කර හා බිල්පත් වල මුදල් ආයෝජනය කිරීමේදී, එමගින් මුදල් වෙළඳපොළ 7% ක පොළී අනුපාතය යටතේ ස්ථාවර කිරීම. 9) මාසික ණය මුදල රුපියල් 50,000 දක්වා වන දේශීය ගනුදෙනු සඳහා භාවිත ණයපත් (Credit Card) සඳහා ණය පොළී අනුපාතය 15% ක උපරිමයකට යටත් කිරීම හා අවම මාසික අයකිරීම 50% කින් අඩුකිරීම. 10) ඇඳිරි නීතිය නැති අවස්ථාවල සියලුම බැංකු ශාඛා ගණුදෙනුකරුවන්ට උපරිම සේවාවක් සැලසෙන පරිදි විවෘතව තැබීම. 11) ශ්‍රී ලංකා වරාය, රේගුව හා සෙසු නියාමන ආයතන අත්‍යාවශ්‍ය ආහාර, පොහොර, ඖෂධ සහ ඉන්ධන අඛණ්ඩව අදාළ පුද්ගලයින්ට නිකුත් කළ යුතුය. 12) සමෘද්ධිලාභීන් හා සමෘද්ධි කාඩ්පත් හිමියන් සඳහා රුපියල් 10,000 ක පොළී රහිත අත්තිකාරම් මුදලක් සියලුම සමෘද්ධි බැංකු සංගම් මගින් ලබාදීම. 13) ලංකා සතොස හා සමූපකාර වෙළෙඳසැල් වැට් බදු හා වෙනත් ප්‍රාදේශීය බදු හා ගාස්තු වලින් නිදහස් කිරීම. 14) අඩු ආදායම්ලාභීන් සඳහා පෝෂණ ආහාර ද්‍රව්‍ය නිකුත් කිරීම වෙනුවෙන් සමෘද්ධි අධිකාරිය සමෘද්ධි හා අඩු ආදායම්ලාභී පවුල් සඳහා හිමිකම් සහතික පත් වහාම නිකුත් කළ යුතුය. එම පවුල්වලට වැඩිහිටියන්ට හා අඩු ආදායම්ලාභීන්ට සහල්, පරිප්පු, ලූණු ආහාර හිමිකම් සහතික පත් (Food Card) මඟින් සතිපතා ලබා දිය යුතුය. 15) COVID – 19 වෛරසය පැතිර යාම වැළැක්වීමට හා අදාළ සෞඛ්‍ය හා සමාජ සංරක්ෂණ කටයුතුවලට සහන සැලසීමට ජනාධිපති අරමුදලේ විශේෂ ගිණුමක් ලංකා බැංකුවේ විවෘත කර ඇත. ඒ සඳහා ජනාධිපති අරමුදලෙන් රුපියල් මිලියන 100 ක් තැන්පත් කර තිබේ. සියලු දේශීය හා විදේශීය පරිත්‍යාගශීලීන්ට ඊට දායක වීම සඳහා බදු හා විදේශ විනිමය පාලන සීමා ඉවත් කර ඇත. 16) SAARC රටවල කොරෝනා අරමුදලට ශ්‍රී ලංකා රජයෙන් අමෙරිකානු ඩොලර් මිලියන 05 ක් වෙන්කිරීම. මේ තීරණ වහාම ක්‍රියාත්මක කරන්නැයි ජනාධිපතිතුමාගේ නියමය පරිදි ජනාධිපති ලේකම්වරයා අදාළ නිලධාරීන්ට නියම කර ඇත."
    },
    {
        "content": "COLOMBO (News 1st) – ශ්‍රී ලාංකික පළමු කොරෝනා රෝගියා සුවය ලබා අංගොඩ බෝවන රෝග විද්‍යායතනයෙන් (IDH) පිටත්ව ගොස් තිබේ. 52 හැවිරිදි ඔහු සංචාරක මග පෙන්වන්නෙකු ලෙස කටයුතු කරනු ලැබේ. පසුගිය 11 වැනිදා ඔහුට කොරෝනා අසාදනයවී ඇති බවට තහවුරු වීමෙන් අනතුරුව අංගොඩ බෝවන රෝග විද්‍යායතනයට (IDH) ඇතුළත් කෙරිණි. නිසි ප්‍රතිකාර වලින් පසුව සුව අතට පත් ඔහු අද අංගොඩ බෝවන රෝග විද්‍යායතනයෙන් (IDH) පිටත්ව ගොස් තිබේ."
    },
    {
        "content": "COLOMBO (News1st) – අග්‍රාමාත්‍ය මහින්ද රාජපක්ෂ මහතා හෙට උදෑසන පක්ෂ නායක රැස්වීමක් කැඳවා තිබේ. අරලියගහ මන්දිරයේදී එම පක්ෂ නායක රැස්විම පැවැත්වීමට නියමිතය."
    },
    {
        "content": "සෞඛ්‍ය අංශ සඳහන් කළේ, IDH රෝහලේ රාජකාරියේ නියුතු ප්‍රජා සෞඛ්‍ය වෛද්‍ය නිලධාරියෙකු එලෙස කොරෝනා අසාදනයට ලක්වී ඇති බවය. මේ වන විට මෙරටින් වාර්තා වී ඇති කොරෝනා අසාධිතයින් සංඛ්‍යාව 93ක් බව සෞඛ්‍ය අමාත්‍යාංශය පවසයි."
    },
    {
        "content": "COLOMBO (News 1st ) – කොරෝනා වෛරසය රට තුළ ව්‍යාප්තිය පාලනය සහ ඒ හා සමගාමී සමාජ සුබසාධන කාර්යයන් පහසු කරනු පිණිස ජනාධිපති ගෝඨාභය රාජපක්ෂ මහතා විශේෂ අරමුදලක් ස්ථාපනය කර තිබේ.\n එය නම් කර ඇත්තේ, “COVID-19 සෞඛ්‍ය හා සමාජ සංරක්ෂණ අරමුදල” ලෙසිනි.\n ජනාධිපතිතුමාගේ නියමයෙන් ජනාධිපති අරමුදල ඒ සඳහා රුපියල් මිලියන 100ක මුදලක් ප්‍රදානය කර තිබේ. ඒ අනුව දේශීය, විදේශීය පරිත්‍යාගශීලීන්ට, සෞඛ්‍ය හා සමාජ සංරක්ෂණ අරමුදලට මුදලින් දායකවීමට අවස්ථාව හිමිවනු ඇත. නිත්‍යානුකූල ගිණුම් මගින් අරමුදලට කෙරෙන පරිත්‍යාග මුදල් බදු සහ විදේශ විනිමය රෙගුලාසිවලින් නිදහස් කෙරෙන අතර චෙක්පත් හෝ ටෙලි ග්‍රාෆ් සම්ප්‍රේෂණ මගින් මුදල් තැන්පත් කිරීමට හැකිය. ජනාධිපති මාධ්‍ය අංශය පැවසුවේ “සෞඛ්‍ය සහ සමාජ සංරක්ෂණ අරමුදල” කළමනාකරණය පරිපාලන, මූල්‍ය සහ බැංකු ක්ෂේත්‍රයේ ඉහළම නිපුණතාවක් සහිත වෘත්තිකයන්ගෙන් සමන්විත මණ්ඩලයක් මගින් සිදුකරන අතර අමාත්‍යංශ ලේකම්වරු, සෞඛ්‍ය අධ්‍යක්ෂ ජනරාල්, විගණන විශේෂඥයන් සහ බැංකු ප්‍රධානීන් කළමනාකරණ මණ්ඩලයට පත් කර ඇති බවයි. මේ අතර ජාතිය මුහුණ පා සිටින වත්මන් අභියෝගය හමුවේ මානුෂවාදී හැඟීමෙන් සහ සහෝදරත්වයෙන් එකට එක්ව ක්‍රියා කරන්නැයි ජනාධිපති ගෝඨාභය රාජපක්ෂ මහතා ඉල්ලා සිටී. ජනාධිපති මාධ්‍ය අංශය පැවසුවේ විදේශ රාජ්‍යයන්, ජාත්‍යන්තර මූල්‍ය ආයතන, ශ්‍රී ලංකාවේ ප්‍රධාන පෙළේ දේශීය හා විදේශීය සමාගම් මෙහි පුරෝගාමීත්වය ගනු අතැයි රජය අපේක්ෂා කෙරෙන බවයි. 2004 සුනාමි ව්‍යසනයේ දී මෙන්ම 2009 මානුෂික මෙහෙයුම් අවසානයේ දී අපේ රටේ සමස්ථ ජනතාව ඒවාට එරෙහිව නැගී සිටියේ මෙවැනිම අයුරින් බව රජය පවසයි."
    },
    {
        "content": "ඇය රෝහලෙන් පිටව ගොස් ඇත්තේ ඊයේ දිනයේදී ය. ඒ අනුව මෙරට කොරෝනා ආසාදිතව සුවය ලැබූ පුද්ගලයින් ගණන 3 ක් බව සෞඛ්‍ය අමාත්‍යාංශය පවසයි. එම තිදෙනා අතරට මෙරටදී කොරෝනා ඇති බවට තහවුරු කරගෙන පසුව සුවය ලැබූ චීන ජාතික කාන්තාව ද ඇතුළත් ය. කොරෝනා ආසාදිත බවට රෝගීන් 102ක් මෙරටදී තහවුරු කරගෙන එයින් 99 දෙනෙකු මේ වනවිට රෝහල්වල නේවාසිකව ප්‍රතිකාර ගනිමින් සිටින බව සෞඛ්‍ය අමාත්‍යාංශය සඳහන් කළේය. ඉන් රෝගීන් 88ක් IDH රෝහලේ ද, වැලිකන්ද මූලික රෝහලේ රෝගීන් 10ක් සහ මුල්ලේරියාව මූලික රෝහලේ එක් රෝගියෙකු ප්‍රතිකාර ලබමින් සිටින බව සෞඛ්‍ය අමාත්‍යාංශය නිකුත් කළ නිවේදනයේ දැක්වේ. මේ අතර කොරෝනා ආසාදිත බවට සැක රෝගීන් 255 දෙනෙකු දිවයිනේ විවිධ රෝහල්වල වෛද්‍ය අධීක්ෂණය යටතේ ප්‍රතිකාර ලබන බව ද සෞඛ්‍ය අමාත්‍යාංශය සඳහන් කළේ ය."
    },
    {
        "content": "(News 1st)  UPDATE : (22.05| 23-03-2020) :- මෙරටින් තහවුරු කරගත් කොරෝනා ආසාදිතයින් ගණන 93 දක්වා ඉහළ ගොස් ඇති බව සෞඛ්‍ය අමාත්‍යාංශය පවසයි.   COLOMBO (News 1st) UPDATE : (18.00| 23-03-2020) :-  අද දිනයේදී තවත් කොරෝනා ආසාදිතයින් 5 දෙනකු වාර්තා වී තිබෙන බව සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා තහවුරු කළ බව රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් සඳහන් කළේය. ඒ අනුව, මෙරටින් වාර්තාවන කොරෝනා ආසාදිතයින් සංඛ්‍යාව 91 දක්වා ඉහළ ගොස් ඇති බව වෛද්‍ය අනිල් ජාසිංහ මහතා පවසයි. ඔහු මේ බව පවසා සිටියේ Covid-19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේදී බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනයේ දැක්වේ."
    },
    {
        "content": "ගුවන් හමුදාවේ ඉහළ නිලධාරියෙකු පැවසුවේ, විෂබීජ නාශක ක්‍රියාවලිය රාත්‍රී 11.30 ට ආරම්භ කරන බවට වූ වැරදි පණිඩුයක් සමාජ මාධ්‍යවල සංසරණය වෙමින් පවතින බවය. නමුත්, එවැනි මෙහෙයුමක් සිදු නොකරන බව ගුවන් හමුදාව දැඩි ලෙස අවධාරණය කළේය."
    },
    {
        "content": "අද දිනට අදාල වාර්තාව සැළකිල්ලට ගැනීමේ දී ඉන් වැඩි බලපෑම කොළඹ, කළුතර හා ගම්පහ දිස්ත්‍රික්කවලින් වාර්තාවන්නේ පිළිවෙළින් ආසාදිතයින් 21ක් 13ක් හා 10 දෙනෙකු අදාල දිස්ත්‍රික්ක වලින් වාර්තා වීමත් සමගිනි. ඊට අමතරව නිරෝධායන මධ්‍යස්ථානවලින් ආසාදිතයන් 32ක් හඳුනාගෙන ඇති අතර, පුත්තලම දිස්ත්‍රික්කයෙන් ආසාදිතයන් 8 දෙනෙකු හඳුනාගෙන ඇත. \n ජනවාරි මස 27 වැනිදා කොවිඩ්19 ආසාදනය වූ බවට තහවුරු වූ චීන කාන්තාව ද සමගින් ඊයේ දිනය වනවිට සමස්ත රෝගීන් 97 දෙනෙකු වාර්තා වී ඇති අතර, මේ වනවිට ප්‍රතිකාර ලබා රෝහලින් පිටව ගොස් ඇත්තේ චීන කාන්තාව හා මෙරටින් වාර්තා වූ පළමු ශ්‍රී ලාංකික රෝගියා වූ සචංරක මග පෙන්වන්නා පමණි. මේ අතර, අද නිකුත් වූ වාර්තාවට අනුව ආසාදිතයන්ගෙන් 24.7% වයස අවුරුදු 50 ඉක්මවූවන් වේ. වයස අවුරුදු 60 ඉක්මවූවන් 8.2% කි. වයස අවුරුදු 10ට ආසාදිත දරුවන්ගේ ප්‍රතිශතය 5.2% කි. \n දිස්ත්‍රික්ක 8කට බලපැවැත්වූ ඇඳිරි නීතිය අද පෙරවරුවේ තාවකාලිකව ඉවත් කළ අවස්ථාවේ දී, අධික පිරිසක් තම අවශ්‍යතා සපුරා ගැනීම සඳහා කඩ සාප්පුවෙත යොමු වීමෙන් ඇති වූ තද බදය හේතුවෙන් අද නිවේදනයක් නිකුත් කළේය. වැඩි ආසාදිතයන් සංඛ්‍යාවක් වාර්තා වී ඇති කොළඹ, කළුතර හා ගම්පහ දිස්ත්‍රික්ක අවදානමක් කලාප ලෙස හඳුනාගනිමින් නැවත දැනුම් දෙන තුරු ඇඳිරි නීතිය ක්‍රියාත්මක කිරීමට තීරණය කළ බව ජනාධිපති මාධ්‍ය අංශය නිකුත් කළ නිවේදනයේ සඳහන්. ඒ අනුව සිකුරාදා පෙරවරුවේ දී ඇඳිරි නීතිය ලිහිල් නොකරනු ඇති අතර, අත්‍යාවශ්‍ය භාණ්ඩ හා සේවා සැපයීම සඳහා යාන්ත්‍රනයක් සකස් කරන බව ද එම නිවේදනයේ සඳහන්. මාධ්‍ය නිවේදනය පහත පරිදිවේ."
    },
    {
        "content": "පසුගිය සිකුරාදා සවස 6.00 සිට ඊයේ රාත්‍රී 9.00 දක්වා කාලය තුළ අදාළ පිරිස අත්අඩංගුවට ගෙන ඇති අතර යතුරු පැදි සහ ත්‍රිරෝද රථ ඇතුළු රථ වාහන 501 ක් ද පොලීසිය භාරයට ගෙන ඇත."
    },
    {
        "content": "ජනාධිපති මාධ්‍ය ඒකකය පැවසූවේ, ඒ අනුව එම අධිඅවදානම් දිස්ත්‍රික්කවල පොලිස් ඇඳිරි නීතිය නැවත දැනුම් දෙන තුරු ක්‍රියාත්මක බවයි. ජනාධිපති මාධ්‍ය අංශය විසින් අද (24) පස්වරු 2.00ට නිකුත් කරනු ලැබූ නිවේදනය පහත දැක්වේ."
    },
    {
        "content": "එම දිස්ත්‍රික්කවලට අද දහවල් 12.00 ට නැවත පොලිස් ඇඳිරි නීතිය ක්‍රියාත්මක කෙරෙන අතර එය (27) සිකුරාදා උදේ 6.00 තෙක් බලපැවැත්වෙනු ඇති. එසේම අදාළ දිස්ත්‍රික්කවලට 27 වැනි දා දහවල් 12.00 ට පොලිස් ඇඳිරි නීතිය යළි පැනවීමට නියමිතය. සෙසු දිස්ත්‍රික්කවලට ඊයේ දහවල් 2.00 ට පොලිස් ඇඳිරි නීතිය යළි පනවනු ලැබුවේ ය. එය ලබන බ්‍රහස්පතින්දා (26) උදේ 6.00 ට ඉවත් කෙරෙන අතර එදිනම දහවල් 12.00 ට නැවත පනවනු ඇති. දිවයිනේ සියලු දිස්ත්‍රික්ක අතර ගමනාගමනය සම්පූර්ණයෙන්ම තහනම් කර තිබේ. එසේම විදේශීය සංචාරකයන් තැනින් තැනට ගෙන යාම ද සම්පූර්ණයෙන් තහනම්ය. පොලිස් ඇඳිරි නීතිය බලපැවැත්වෙන කාලය තුළ කවර දිස්ත්‍රික්කයක වුවද ගොවිතැන් වැඩ කිරීමට අවසර ඇති බව ද ජනාධිපති මාධ්‍ය අංශය නිවේදනය කළේ ය. සහල් ඇතුළු අත්‍යවශ්‍ය ද්‍රව්‍ය සහ එළවළු ප්‍රවාහනයට ඉඩ දෙනු ඇති. කෘෂිකර්ම සහ වෙළෙඳ විෂයයභාර අමාත්‍යවරයා මේ කාර්යයන් විධිමත්ව පාලනය කළ යුතු බව රජය දැනුම් දෙයි."
    },
    {
        "content": "ධීවර අමාත්‍යාංශය පැවසුවේ, නාවික හමුදාව සමග සාකච්ඡා කර මෙම තීරණයට එළැඹි බවය."
    },
    {
        "content": "එසේම මෙරට තුළ කොරෝනා අසාදනයවී සුවය ලැබූ රෝගීන් දෙදෙනෙකු ද වේ. කොරෝනා බවට සැකපිට රෝහල්ගතව ප්‍රතිකාර ලබන රෝගින් සංඛ්‍යාව 227 කි. ඊයේ දිනයේදී කොරෝනා අසාදිතයින් 5 දෙනෙකු වාර්තාවී තිබේ. මේ අතර අයි.ඩි.එච්. රෝහලේ වෛද්‍යවරයෙකු කොරෝනා අසාදනයට ලක් විය. සෞඛ්‍ය අංශ සඳහන් කළේ, අයි.ඩී.එච් රෝහලේ රාජකාරියේ නියුතු ප්‍රජා සෞඛ්‍ය වෛද්‍ය නිලධාරියෙකු එලෙස කොරෝනා අසාදනයට ලක්වී ඇති බවයි. මේ අතර වැඩබලන ආරක්ෂක මාණ්ඩලික ප්‍රධානි, යුද හමුදාපති ලුතිනන් ජනරාල් ශවේන්ද්‍ර සිල්වා මහතා පැවසුවේ, නිරෝධායනයට ලක් වූ පළමු පිරිස අද එම මධ්‍යස්ථානවලින් මුදාහැරෙන බවය. ශ්‍රී ලාංකික පළමු කොරෝනා රෝගියා සුවය ලබා අංගොඩ බෝවන රෝග විද්‍යායතනයෙන් පිටව ගොස් තිබේ. 52 හැවිරිදි ඔහු සංචාරක මග පෙන්වන්නෙකි. පසුගිය 11 වැනි දා ඔහුට කොරෝනා අසාදනයවී ඇති බවට තහවුරු විය."
    },
    {
        "content": "කොළඹ, ගම්පහ, පුත්තලම සහ උතුරු පළාතේ දිස්ත්‍රික්ක 5 සඳහා ලිහිල් කර ඇති ඇඳිරි නීතිය යළි ක්‍රියාත්මක වන්නේ පස්වරු 2.00 සිට බව ජනාධිපති මාධ්‍ය අංශය පවසයි. මෙම කාලසීමාව තුළ සෞඛ්‍ය උපදෙස්වලට අනුකුලව කටයුතු කරන ලෙස ජනාධිපති මාධ්‍ය අංශය ජනතාවට දැනුම් දෙයි. මීට පෙර ජනාධිපති මාධ්‍ය අංශය දැනුම් දුන්නේ, කොළඹ ඇතුළු මෙම දිස්ත්‍රික්ක 8ට අද දහවල් 12.00 ට යළි පොලිස් ඇඳිරි නීතිය පනවන බවය."
    },
    {
        "content": "එම වාර්තාව අද (22) නිකුත් කර ඇති අතර Covid19 ආසාදිත රෝගීන් 78 දෙනෙකු සම්බන්ධයෙන් අධ්‍යනය කළ තොරතුරු ඇතුළත්ය."
    },
    {
        "content": "විභාග කොමසාරිස් ජනරාල් සනත්. බී. පූජිත මහතා පැවසුවේ, මෙරට පවතින කොරෝනා වෛරස් තත්ත්වය හේතුවෙන් ප්‍රතිඵල සකස් කිරීමේ කටයුතු මේ වනවිට තාවකාලිකව අත්හිටුවා ඇති බවය. කොරෝනා වෛරස් තත්ත්වය පහව යෑමෙන් පසු ප්‍රතිඵල නිකුත් කිරීමේ දිනය සම්බන්ධයෙන් ඉදිරියේදී දැනුම්දෙන බව විභාග කොමසාරිස් ජනරාල්වරයා පැවසුවේ ය. විභාග දෙපාර්තමේන්තුව මීට පෙර දැනුම් දී සිටියේ, මෙම මස අගදී සාමාන්‍ය පෙළ විභාගයේ ප්‍රතිඵල නිකුත් කරන බවයි."
    },
    {
        "content": "COLOMBO (News 1st) – Covid-19 හෙවත් කොරෝනා වෛරසය ආසාදිතයින් වෙනුවෙන් අපේ සෞඛ්‍ය නිලධාරීන් මේ මොහොතේ ඉටුකරන සේවය මිල කළ නොහැකිය. මෙම සිදුවීම ඊට කදිම නිදසුනකි. කොරෝනා වෛරසය වැළඳී ඇති බවට සැක සහිතව රෝහල් ගතකර පරීක්ෂණය සිදුකරමින් පැවති කාන්තාවක් කොළඹ කාසල් මාතෘ රෝහලේදී ඊයේ බිළිඳෙකු ප්‍රසුත කළාය. ඇගේ සැමියා ඉතාලියේ රැකියාවක් කරන අතර මෑතකදී ඉතාලියට ගොස් නැවත පැමිණි පසුව එම කාන්තාවට කොරෝනා වෛරසයට සමාන රෝග ලක්ෂණ මතුව ඇති බව සඳහන්ය. දරු ප්‍රසූතිය සිදුකරන්නට ආසන්න අවස්ථාවක ඇයට මේ රෝග ලක්ෂණ පහළවීම හේතුවෙන් වෛද්‍යවරුන් වඩාත් ප්‍රවේසම්කාරී ලෙස දරු ප්‍රසූතිය සිදුකරවූ අතර ආරක්ෂක ඇඳුම් ඇඳගෙන එය සිදු කර තිබුණි."
    },
    {
        "content": "පොලිස් මාධ්‍ය ඒකකය පැවසුවේ, කොරෝනා ව්‍යාප්තිය වැළැක්වීම සඳහා රැඳවියන් බැලීමට ඥාතීන්ට අවසර නොදීම හේතුවෙන් රැඳවියන් බන්ධනාගාරය තුළ රාජ්‍ය දේපොළ විනාශ කරමින් විරෝධතාවය දැක් වූ බවයි. එම තත්ත්වය පාලනය කිරීම සඳහා බන්ධනාගාර නිලධාරීන් කටයුතු කළ අතරම එය තවදුරටත් පාලනය කිරීමට නොහැකිවීම හේතුවෙන් වෙඩි තබා ඇති බව ද පොලීසිය සඳහන් කළේ ය. සිද්ධියෙන් බන්ධනාගාර රැඳවියන් 8 දෙනෙකු තුවාල ලබා රෝහල් ගතකළ අතර ඔවුන්ගෙන් දෙදෙනකු මියගොස් තිබේ. බන්ධනාගාරයට තවදුරටත් පොලීසිය හා පොලිස් විශේෂ කාර්ය බලකා ආරක්ෂාව යොදවා ඇතැයි පොලීසිය පැවසීය. මේ අතර අනුරාධපුර බන්ධනාගාරයට තවදුරටත් පොලීසිය හා පොලිස් විශේෂ කාර්ය බලකා ආරක්ෂාව යොදවා තිබේ."
    },
    {
        "content": "පොලිස් මාධ්‍ය ප්‍රකාශක පොලිස් අධිකාරි ජාලිය සේනාරත්න මහතා පැවසුවේ, ඒ සම්බන්ධයෙන් සියලු පොලිස් ස්ථාන වෙත දැනුම්දී ඇති බවයි. බාධාවකින් තොරව සිය අවශ්‍යතා සපුරා ගැනීමට මෙලෙස අවස්ථාව ලබා දී තිබේ."
    },
    {
        "content": "ඒ අනුව පිටව ගිය පුද්ගලයින් ගණන 311ක් බව යුද හමුදා ප්‍රකාශකවරයා සඳහන් කළේය. ඔහු සඳහන් කළේ, කන්දකාඩුව නිරෝධායන මධ්‍යස්ථානයෙන් පුද්ගලයින් 108ක් සහ පූනානි නිරෝධායන මධ්‍යස්ථානයෙන් පුද්ගලයින් 203 දෙනෙකු පිටව ගිය බවය. කොරෝනා වෛරසය ව්‍යාප්තිය වැළැක්වීම සහ පිටරටවල සිට පැමිණි පුද්ගලයින් ඉන් ආරක්ෂා කර ගැනීමේ අරමුණින් රජය විසින් මෙම නිරෝධායන මධ්‍යස්ථාන ආරම්භ කරනු ලැබිණි."
    },
    {
        "content": "ජනාධිපති මාධ්‍ය අංශය පැවසුවේ, ඒ මහතා අද පෙරවරුවේ ජනාධිපති ගෝඨාභය රාජපක්ෂ මහතා ඉදිරියේ දිවුරුම් දුන් බවය."
    },
    {
        "content": "කොළඹ, ගම්පහ, පුත්තලම සහ උතුරු පළාතේ දිස්ත්‍රික්ක 5 තුළ අද උදෑසන 6.00ට ලිහිල් කළ පොලිස් ඇඳිරි නීතිය අද සවස 2.00 යළි පනවනු ලබන අතර එය ලබන සිකුරාදා උදෑසන 6.00 දක්වා බලපැවැත්වේ. එසේම අදාල දිස්ත්‍රික්කවලට සිකුරාදා දහවල් 12.00ට පොලිස් ඇඳිරි නීතිය යළි පනවනු ඇති. දිවයිනේ සෙසු දිස්ත්‍රික්කවල මේ වනවිට ක්‍රියාත්මක පොලිස් ඇඳිරි නීතිය ලබන බ්‍රහස්පතින්දා උදෑසන 6.00ට ලිහිල් කර එදිනම දහවල් 12ට එම දිස්ත්‍රික්කවලට යළි පනවනු ලැබේ."
    },
    {
        "content": "පොලීසිය පැවසුවේ, පෙරේදා සවස 6.00 සිට අද උදෑසන 6.00 දක්වා කාලය තුළ ඇඳිරි නීතිය උල්ලංඝණය කරමින් ක්‍රීඩා පිටියක පිරිසක් වශයෙන් එක්රැස්ව මත්පැන් පානය කිරීම, වාහන මගින් ගමනා ගමනය, ආපනශාලා විවෘතව තැබීම හා වෙළෙඳාම් කිරීම යන කරුණු යටතේ ඔවුන් අත්අඩංගුවට ගත් බවයි."
    },
    {
        "content": "හමුදා ප්‍රකාශක බ්‍රිගේඩියර් චන්දන වික්‍රමසිංහ මහතා පැවසූවේ, ඔවුන් යාපනය හා මුලතිව් නිරෝධායන මධ්‍යස්ථාන වෙත යොමු කළ බවයි. ඉන්දියාවේ සිට ඊයේ රාත්‍රී පුද්ගලයින් 298 දෙනෙකු සහ අද අලුයම 97 දෙනෙකු දිවයිනට පැමිණ තිබුණි. දඹදිව වන්දනාවේ යෙදී සිටි සියලුම ශ්‍රී ලාංකික සැදැහැවතුන් මේ වනවිට දිවයිනට ගෙන්වා ඇති බව විදේශ සබඳතා අමාත්‍යංශය සඳහන් කළේය."
    },
    {
        "content": "COLOMBO (News 1st) – පොලීසියේ මෙහෙයවීමෙන් කොළඹ කොටුව දුම්රිය ස්ථානය හා පිටකොටුව බස් නැවතුම්පොළ ආශ්‍රිතව විෂබීජහරණය කිරීමේ වැඩසටහනක් ක්‍රියාත්මක වේ. පොලිස් මාධ්‍ය ඒකකය පැවසුවේ, කොරෝනා වෛරසය මැඩලීමේ අරමුණින් මෙම වැඩසටහන අද උදෑසන 8.00 සිට ක්‍රියාත්මක වන බවයි. වැඩබලන පොලිස්පති සී. ඩී. වික්‍රමරත්න මහතාගේ ප්‍රධානත්වයෙන් ක්‍රියාත්මක කෙරෙන මෙම වැඩසටහන සඳහා පොලිස් නිලධාරීන් 100 කට අධික පිරිසක් එක් ව සිටින බව පොලිස් මාධ්‍ය ඒකකය සඳහන් කළේ ය."
    },
    {
        "content": "බ්‍රිතාන්‍යයේ චාල්ස් කුමරුට කොරෝනා වෛරසය ආසාදනය වී ඇතැයි අද තහවුරු කළ බව බීබීසී ලෝක සේවය වාර්තා කළේය. බීබීසී වාර්තාවේ දැක්වුණේ චාල්ස් කුමරු හා බිරිඳ කැමිලා මේ වනවිට ස්කොට්ලන්තයේ බැල්මොරල්හී ස්වයං නිරෝධායනයට ලක්වන බවය. 71 හැවිරිදි චාල්ස් කුමරුගේ සෞඛ්‍ය තත්ත්වය යහපත් බව බකිංහැම් මාළිගය නිවේදනය කර ඇති අතර බිරිඳ කැමිලා අසාදනයට ලක්ව නොමැති බව ද තහවුරු කර තිබේ. චාල්ස් කුමරු, සිය මව වන එළිසබෙත් මහ රැජින අවසාන වරට හමුවී තිබුණේ පසුගිය මාර්තු 12 වැනිදාය. ඊට දින 3කට පෙර මහ රැජින සහ පවුලේ සාමාජිකයින් පොදුරාජ්‍ය මණ්ඩල දින දේව මෙහෙයට සහභාගි වූ අතර එහිදී සමාජ දුරස්ථකරණය පවත්වාගෙන යාමට ද වගබලාගෙන තිබුණි."
    },
    {
        "content": "මිය යනවිට ඒ මහතා 78 වැනි වියේ පසුවිය. මෙරට සිනමාවේ චිත්‍රපට රැසක් තිස්ස නාගොඩවිතාන මහතා විසින් සංරක්ෂණය කරනු ලැබ තිබේ."
    },
    {
        "content": "2020 ඔලිම්පික් උළෙල මෙවර පැවැත්වීමට සැලසුම් කර තිබුණේ ජපානයේ ටෝකියෝ නුවරදී ය. ඔලිම්පික් ක්‍රීඩා උළෙල මීට පෙර අවලංගු කර තිබූ නමුත් එය කල්දැමූ පළමු අවස්ථාව මෙය වීම ද විශේෂත්වයකි."
    },
    {
        "content": "ඒ, අම්පාර මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි. සැකකරු පොලිස් ඇඳිරි නීතිය කඩ කරමින් මාර්ගයේ නිකරුණේ ගමන් කරමින් සිටියදී අත්අඩංගුවට ගැනිණි. පෙරේදා සවස 6.00 සිට අද උදෑසන 6.00 දක්වා කාලය තුළ ඇඳිරි නීතිය උල්ලංඝණය කිරීම සම්බන්ධයෙන් අත්අඩංගුවට ගත් පිරිස 291 කි."
    },
    {
        "content": "UPDATE (7.30 p.m.) :මෙරටින් වාර්තාවන සමස්ත කොරෝනා ආසාදිතයින් සංඛ්‍යාව 102 දක්වා ඉහළ ගොස් ඇති බව සෞඛ්‍ය අමාත්‍යාංශය පවසයි. UPDATE (4.37 p.m.) : මෙරටින් වාර්තාවන සමස්ත කොරෝනා ආසාදිතයින් සංඛ්‍යාව 101 දක්වා ඉහළ ගොස් ඇති බව සෞඛ්‍ය අමාත්‍යාංශය පවසයි. COLOMBO (News 1st) /(3.46 p.m.) – මෙරටින් වාර්තාවන සමස්ත කොරෝනා ආසාදිතයින් සංඛ්‍යාව 100 දක්වා ඉහළ ගොස් ඇති බව සෞඛ්‍ය අමාත්‍යාංශය පවසයි. මේ අතර කොරෝනා බවට සැක සහිත රෝගීන් 229 ක් වෛද්‍ය අධීක්ෂණය යටතේ ප්‍රතිකාර ලබන බව ද සෞඛ්‍ය අමාත්‍යංශය වැඩි දුරටත් සඳහන් කළේය."
    },
    {
        "content": "හමුදා මාධ්‍ය ප්‍රකාශක බ්‍රිගේඩියර් චන්දන වික්‍රමසිංහ මහතා පැවසුවේ, 223 දෙනෙකුගෙන් යුත් කණ්ඩායමක් මෙලෙස පිටත්කර යැවූ බවයි. කන්දකාඩු මධ්‍යස්ථානයේ රැඳී සිටි 42 දෙනෙකු අද නිරෝධායන කටයුතු අවසන්වීමෙන් පසු මෙලෙස පිටත්ව ගියහ. මෙහි නේවාසිකව රැඳී සිටි පිරිස නිර්මාණය කළ සිතුවම් ද හමුදාවට භාර දී තිබුණි. මීට අමතරව පූනානි මධ්‍යස්ථානයේ රැඳී සිටි 125 දෙනෙක්, මියන්කුලම මධ්‍යස්ථානයේ සිටි 18 දෙනෙක් හා දියතලාව මධ්‍යස්ථානයේ සිටි 38 දෙනෙකු ද අද පිටත්ව ගිය කණ්ඩායමට අයත් වේ. ඔවුන් ඉතාලිය, ඉරානය සහ දකුණු කොරියාව යන රටවල කොරෝනා ව්‍යාප්තවීමෙන් අනතුරුව එම රටවල සිට මෙරටට පැමිණි පිරිසකි. පිරිස මහනුවර, මාතර, හම්බන්තොට, කුරුණෑගල සහ ගාල්ල ඇතුළු දිවයිනේ සියලු ප්‍රදේශ ආවරණය වන පරිදි යුද හමුදාවේ මැදිහත්වීමෙන් බස් රථ මගින් රැගෙන යාමට පියවර ගැනුණි."
    },
    {
        "content": "ඒ, නිතී විශාරදයින් සහ බන්ධනාගාර දෙපාර්තමේන්තු නිලධාරීන් සමග පැවති හමුවකදීය. සුළු වැරදි සම්බන්ධයෙන් බන්ධනාගාරගත වූවන් සඳහා නෛතික සහන සැලසීමට ඇති හැකියාව නිර්දේශ කිරිමට ජනාධිපතිතුමා මෙම කමිටුව පත් කර තිබේ. දැනට දඩ මුදල් ගෙවීමට හෝ ඇප මුදල් හෝ පුද්ගල ඇප ලබා දීමට අපොහොසත් රැඳවියන්ට නෛතික ප්‍රතිපාදන සැලසීමට අදාළ නිර්දේශ එම කමිටුව විසින් අනිද්දා ජනාධිපතිතුමා වෙත ඉදිරිපත් කිරිමට නියමිතය. මෙම කමිටුව බන්ධනාගාර කොමසාරිස් ජයසිරි තෙන්නකෝන්, නීති කටයුතු පිළිබඳ ජනාධිපති අධ්‍යක්ෂ ජනරාල් හරිගුප්ත රෝහණධීර, ශ්‍රී ලංකා නීතිඥ සංගමයේ සභාපති කාලිංග ඉන්ද්‍රතිස්ස, ජනාධිපති නීතිඥ ශවේන්ද්‍ර සිල්වා සහ නීතිඥ සුසාර දිනාල් ඇතුළු පිරිසකගෙන් සමන්විත ය."
    },
    {
        "content": "සෞඛ්‍ය අමාත්‍යාංශය සඳහන් කළේ, දෛනිකව රෝහල් සායනවලින් සහ ඖෂධ අලෙවිසැල් වලින් ඖෂධ ලබා ගන්නා රෝගීන් විශාල පිරිසක් පීඩාවට පත්වීම හමුවේ මෙම තීරණය ගත් බවය. ඖෂධ අලෙවිසැල් ඇඳිරි නිති කාලසීමාවේ විවෘතව තැබීමට අවශ්‍ය අවකාශ සලසන ලෙස සෞඛ්‍ය අමාත්‍ය පවිත්‍රා වන්නිආරච්චි මහත්මිය පොලිස්පතිවරයාට දැනුම් දුන් බව සෞඛ්‍යය අමාත්‍යාංශය සඳහන් කළේය. රෝගියාගේ රෝග විනිශ්චය සහ ඖෂධ වට්ටෝරුව ඇඳිරි නීති අවසර පතක් ලෙස සළකන ලෙසද අමාත්‍යවරිය පොලිස්පතිවරයාට දැනුම් දී තිබේ. එමෙන්ම ඖෂධසැල්වල සේවකයින්ට සහ ඖෂධ ප්‍රවාහනයට අවශ්‍ය අවසරය ලබා දෙන්නැයි ද, පොලිස්පතිවරයාට දැනුම් දී ඇතැයි අමාත්‍යාංශය නිකුත් කළ නිවේදනයේ දැක්වේ."
    },
    {
        "content": "විදෙස් වාර්තා අනාවරණ කළේ, මෙම අක්‍රීය තත්ත්වය දින 21 ක කාලයක් සඳහා බල පැවැත්වෙන බවය. එම කාලය තුළ කිසිවෙකුටත් සිය නිවෙස්වලින් බැහැරට යා නොහැකි වන අතර මෙම තීරණය හමුවේ බිලියන 1.3 ක ඉන්දියානුවන් පිරිසක් බලපෑමට ලක්ව ඇතැයි වාර්තා වේ. කොරෝනා වෛරසය ආසාදිතයින් 519 දෙනෙකු මේ වනවිට ඉන්දියාවේ හඳුනාගෙන ඇති අතර පුද්ගලයින් 10 දෙනෙකු මියගොස් තිබේ. සුවය ලැබූ රෝගීන් ගණන 40කි."
    },
    {
        "content": "නමුත් මේ සියලුදේට වඩා මිනිස් ජීවිත අප සැමට වටී. එය බේරා ගැනීම අප කාගේත් යුතුකමකි. මෙය සමාජ වගකීමක් සේ සළකා මේ මොහොතේ අප සියලු දෙනාම සිතිය යුතුයි. රෝගීන් දෙදනෙකු සුවය ලබා අයි.ඩී.එච්. රෝහලින් පිටව ගොස් තිබේ. ඉන් රෝගියෙකු වන්නේ ජනවාරි 27 වැනිදා මෙටදී තහවුරු කරගත් චීන ජාතික කාන්තාව සහ මාර්තු 11 වැනිදා මෙරටදී සොයාගත් පළමු කොරෝනා ආසාදිතයා වන 52 හැවිරිදි සංචාරක මගපෙන්වන්නාය. මේ අතර අද උදෑසන 6.00ට පොලිස් ඇඳිරි නීතිය ලිහිල් කිරීමත් සමගම ජනතාව සිය අවශ්‍යතා ඉටු කර ගැනීම වෙනුවෙන් නගරයට පැමිණ සිටිනු දක්නට ලැබුණු අතර සමහර පුද්ගලයින් සෞඛ්‍ය උපදෙස් අනුව කටයුතු කළ අතර ඇතැමෙක් එය එතරම් තැකීමක් නොකර සිටිනි ආකාරය අපට දක්නට ලැබුණි. තවත් පුද්ගලයෙකු අතර මීටරක දුරක් පවත්වා ගනිමින් වෙළඳසැල් වෙත ඇතුළු වනු දක්නට ලැබුණු නමුත් සමහර ප්‍රදේශවල සමූහයක් වශයෙන් සිටින අයුරු ද දක්නට ලැබුණි. මෙවැනි පසුබිමක් තුළ සෞඛ්‍ය අංශ අපවෙත ලබාදෙනු ලබන උපදෙස් නිසි පරිදි ඉටු කිරීම අපගේ වගකීමකි. මේ හේතුවෙන් මේ වනවිට කොරෝනා මර්දනය අරමුණු කර ගනිමින්  බවට නම්කර ඇති අතර අත්‍යාවශ්‍ය පාරිභෝගික භාණ්ඩ නිවසටම ගෙන ගොස් අලෙවි කරන ලෙස රජය තොග වෙළඳ ආයතනවලට උපදෙස් දී තිබෙන බව ජනාධිපති මාධ්‍ය අංශය නිවේදනයක් නිකුත් කරමින් පවසයි. ඒ අනුව සතොස, කීල්ස්, ලාෆ්ස්, ආපිකෝ, ෆුඩ් සිටි, අරලිය, නිපුණ සහ සෙසු තොග වෙළඳ සමාගම් එම කාර්යයට හවුල් කර ගන්නා බව එම නිවේදනයේ සඳහන් විය. අත්‍යාවශ්‍ය පාරිභෝගික ද්‍රව්‍ය   කාර්යක්ෂමව ඉටු කිරීම සඳහා බැසිල් රාජපක්ෂ මහතාගේ ප්‍රධානත්වයෙන් කාර්ය සාධක බලකායක් ද ස්ථාපනය කර තිබෙව බව ජනාධිපති මාධ්‍ය අංශය පවසයි. අමාත්‍යාංශ ලේකම්වරු, දිසාපතිවරු, ප්‍රාදේශීය ලේකම්වරු සහ අදාළ වෙනත් නිලධාරීන් එම බලකායේ සෙසු සාමාජිකයින් බව ජනාධිපති මාධ්‍ය අංශය සඳහන් කළේය. ලොරි, වෑන්, ත්‍රීරෝද රථ, මෝටර් සයිකල් ඇතුළු භාණ්ඩ බෙදාහැරීමට උපයෝගී කර ගන්නා  ඇති ව ජනාධිපති මාධ්‍ය අංශය නිකුත් කළ නිවේදනයේ සඳහන් විය. අද උදෑසන ඇඳිරි නීතිය ලිහිල් කළ අවස්ථාවේදී භාණ්ඩ මිලදී ගැනීම සඳහා ජනතාව වෙළඳසැල් අසළ විශාල ලෙස රැස්ව සිටීම කොරෝනා වෛරසය පාලනයට  ලක්ව තිබේ. ඒ අනුව, මින් ඉදිරියට අවදානම් කලාප ලෙස හඳුනාගෙන ඇති  ක්‍රියාත්මක බව ද ජනාධිපති මාධ්‍ය අංශය නිකුත් කළ නිවේදනයේ වැඩිදුරටත් සඳහන් විය."
    },
    {
        "content": "වැඩබලන ආරක්ෂක මාණ්ඩලික ප්‍රධානි, යුද හමුදාපති ලුතිනන් ජනරාල් ශවේන්ද්‍ර සිල්වා මහතා සඳහන් කළේ, ඔවුන් පදිංචි ප්‍රදේශවලට ආසන්න ප්‍රධාන නගර වෙත රැගෙන යන බවයි. මේ අතර නිරෝධායනයට ලක් වූ 311 දෙනෙකුගෙන් යුත් පළමු කණ්ඩායම ඊයේ සිය නිවෙස් වෙත යොමු කෙරුණි. ඔවුන් ඉතාලිය, ඉරානය සහ දකුණු කොරියාවේ සිට Covid19 හෙවත් කොරෝනා වෛරසය ලොව පුරා ව්‍යාප්තවීමෙන් අනතුරුව මෙරටට පැමිණි පිරිසකි. ඒ අනුව පූනානි මධ්‍යස්ථානයේ රැඳී සිටි 203 දෙනෙකු සහ කන්දකාඩු මධ්‍යස්ථානයේ රැඳී සිටි 108 දෙනෙකු ඊයේ දිනයේ නිරෝධායන කටයුතු අවසන්වීමෙන් පසු පිටත්ව ගොස් තිබේ."
    },
    {
        "content": "එහිදි ‘අනාගත ශ්‍රී ලංකාව කෙසේ විය යුතු ද?’ යන්න මාතෘකාව යටතේ ඔබට චිත්‍ර ඇදිය හැකිය. WhatsApp හරහා ඔබ අදින චිත්‍ර අප වෙත එවිමට අවස්ථාව උදාවේ. වයස් බේදයකින් තොරව ඕනෑම කෙනෙකුට චිත්‍ර ඇදීමට අවස්ථාව උදාකර දී තිබේ. එමෙන්ම ඔබ චිත්‍ර අදින තප්පර 10ක වීඩීයෝවක් ද අප වෙත WhatsApp කළ හැකිය. විත්‍ර ඇදීම සදහා ඕනෑම මාධ්‍යයක් භාවිත කළ හැකි අතර චිත්‍රය පිළිබඳ කෙටි විස්තරයක් ද එවිය යුතුයි."
    },
    {
        "content": "ඒ, රට තුළ පවතින වත්මන් තත්ත්වය හේතුවෙනි."
    },
    {
        "content": "පසුගිය සිකුරාදා සවස 6.00 සිට ඊයේ රාත්‍රී දක්වා කාලය තුළ අදාළ පිරිස අත්අඩංගුවට ගෙන ඇති අතර යතුරු පැදි සහ ත්‍රිරෝද රථ ඇතුළු රථ වාහන 715 ක් ද පොලීසිය භාරයට ගෙන තිබේ. මේ අතර දිස්ත්‍රික්ක අතර ගමනාගමනය සම්පුර්ණයෙන්ම තහනම් වන අතර ඒ පිළිබඳ දැඩිව නීතිය ක්‍රියාත්මක කිරීම සඳහා ඊයේ රාත්‍රීයේ සිට ක්‍රියාත්මක වන පරිදි යොදා ඇති මාර්ග බාධක සංඛ්‍යාව ඉහළ නැංවීමට ද පියවර ගෙන ඇත. නියෝජ්‍ය පොලිස්පති නීතිඥ අජිත් රෝහණ මහතා පැවසුවේ, වැඩබලන පොලිස්පති සී.ඩී.වික්‍රමරත්න මහතාගේ උපදෙස් මත එම වැඩපිළිවෙළ ක්‍රියාත්මක බවයි."
    },
    {
        "content": "එහි සභාපතිනි වෛද්‍ය පද්මා එස්.ගුණරත්න මහත්මිය පවසන්නේ, වෛරසයේ ව්‍යාප්තිය සමග දැඩි අවදානමකට ලක්වන පුද්ගල කණ්ඩායම ලෙස වයසින් වැඩි පිරිස හඳුනා ගෙන ඇති බවයි. ශ්‍රී ලංකාවේ ජනගහණයෙන් වයස් ගත ජනගහනය ලක්ෂ 3 ක් පමණ වන බව වෛද්‍ය පද්මා එස්. ගුණරත්න මහත්මිය පැවසුවාය. මේ නිසා ‍නිවෙස් තුළ සිටින වැඩිහිටියන් මෙන්ම රාජ්‍ය හා පෞද්ගලික අංශය විසින් පවත්වා ගෙන යන වැඩිහිටි නිවාසවල සිටින වැඩිහිටියන් ද මෙම උපදෙස් පිළිපැදිය යුතු බව ඇය සඳහන් කළාය."
    },
    {
        "content": "ආගමන විගමන දෙපාර්තමේන්තුවේ මාධ්‍ය ප්‍රකාශක ගයාන් මිලින්ද මහතා පැවසුවේ, ලබන 31 වැනි දා මධ්‍යම රාත්‍රිය දක්වා එම වීසා පහසුකම් අත්හිටුවා ඇති බවයි. මේ අතර මෙරටට ගුවන් මගීන් රැගෙන ඒමේ තහනම ලබන 31 වැනි දා දක්වා දීර්ඝ කිරීමට සිවිල් ගුවන් සේවා අධිකාරිය පියවර ගෙන තිබේ. එහි සභාපති උපුල් ධර්මදාස මහතා අවධාරණය කළේ, මෙරටින් පියාසර කරන යානාවලට කිසිදු බාධාවක් නොමැති බවයි."
    },
    {
        "content": "හමුදා මාධ්‍ය ප්‍රකාශක බ්‍රිගේඩියර් චන්දන වික්‍රමසිංහ මහතා පැවසුවේ, 201 දෙනෙකුගෙන් යුත් කණ්ඩායමක් මෙලෙස පිටත්ව යැවූ බවයි. ඔවුන් ඉතාලිය, ඉරානය සහ දකුණු කොරියාව යන රටවල කොරෝනා ව්‍යාප්තවීමෙන් අනතුරුව එම රටවල සිට මෙරටට පැමිණි පිරිසකි. ඒ අනුව පූනානි මධ්‍යස්ථානයේ රැඳී සිටි 57 දෙනෙකු සහ කන්දකාඩු මධ්‍යස්ථානයේ රැඳී සිටි 144 දෙනෙකු අද දිනයේ නිරෝධායන කටයුතු අවසන්වීමෙන් පසු පිටත්ව ගොස් ඇත. ඔවුන් මහනුවර, මාතර, හම්බන්තොට, කුරුණෑගල සහ ගාල්ල දක්වා යුද හමුදාවේ මැදිහත්විමෙන් බස් රථ මගින් රැගෙන යාමට පියවර ගැණුනි."
    },
    {
        "content": "COLOMBO (News 1st) – කුරුණෑගල දිස්ත්‍රික්කයේ පොලිස් ඇඳිරි නීතිය ක්‍රියාත්මක වූ කාලසීමාවේ සිදුවු වූ මුළු රිය අනතුරු ප්‍රමාණය 36කි. පොලීසිය පැවසුවේ අධික වේගය මෙම අනතුරුවලට හේතුව වී ඇති බව ය. මේ හේතුවෙන් අද කුරුණෑගල කොට්ඨාස රථවාහන අංශය විසින් පොලිස් ඇඳිරි නීති කාලසීමාව තුළ අධික වේගයෙන් ගමන් කරන රථ වාහන නවතා දැනුවත් කිරීමට පියවර ගැනිණි. බොහෝ රථවාහන පැයට කිලෝමීටර් 90 ක වේගයන් ධාවනය වී ඇතැයි පොලීසිය සඳහන් කළේය."
    },
    {
        "content": "ඔහු පවසන්නේ, ඒ හේතුවෙන් ජනතාව අනිසි බියක් ඇති කර නොගත යුතු බවයි. තව ද මැයි මස 15 වන තෙක් නැව් ඇණවුම් කර ඇති බව ලංකා ඛනිජ තෙල් තොග ගබඩා පර්යන්ත සමාගමේ සභාපති පැවසීය. ඔහු ඒ බව සඳහන් කළේ, අද උදෑසන නිව්ස්ෆස්ට් විකාශය කළ COVID-19 විශේෂ වැඩසටහනට දුරකතනය ඔස්සේ අදහස් දක්වමිනි."
    },
    {
        "content": "ඉතාලියේ, මෙසීනා නගරයේ වාසය කළ ශ්‍රී ලාංකිකයෙකු මිය ගොස් තිබේ. විදේශ සබඳතා අමාත්‍යාංශය සඳහන් කළේ, ඔහුගේ මරණයට නිශ්චිත හේතුව මෙතෙක් තහවුරු වී නොමැති බවයි. කොරෝනා ආසාධනයෙන් ඔහු මියගොස් අත්දැයි, ඉතාලියේ ශ්‍රී ලංකා තනාපති කාර්යාලය විසින් සොයා බලමින් සිටින බව විදේශ සබඳතා අමාත්‍යාංශය ප්‍රකාශ කළේ ය. මෙලෙස මියගොස් ඇත්තේ 70 හැවිරිදි ශ්‍රී ලාංකිකයෙකි."
    },
    {
        "content": "නිවේදනයක් නිකුත් කරමින් ජනාධිපති මාධ්‍ය අංශය පැවසුවේ, කොරෝනා වෛරසය ව්‍යාප්තවීම නිසා රට තුළ උද්ගතව ඇති තත්ත්වය සාමාන්‍ය අතට හැරෙන තුරු කවර හේතුවක් නිසා හෝ මේ තීරණය ලිහිල් කළ නොහැකි බව රජය කියා සිටින බවයි."
    },
    {
        "content": "ඇය මහජනතාවට දැනුම් දෙන්නේ රෝහල් වෙත පැමිණෙන්නේ නම් අත්‍යවශ්‍ය කාර්යක් සඳහා පමණක් පැමිණෙන ලෙසය. පොලිස් ඇඳිරි නීතිය අවසන්වීමෙන් පසු රෝහල් වෙත පැමිණෙන රෝගීන්ට තමන්ගේ අවශ්‍යතාවන් ඉටු කර ගැනීමට අවස්ථා ඇති කර ඇති බව ඇය වැඩිදුරටත් පැවසුවාය. ඇය ඒ බව සඳහන් කළේ, අද උදෑසන නිව්ස්ෆස්ට් විකාශය කළ COVID-19 විශේෂ වැඩසටහනට දුරකතනය ඔස්සේ අදහස් දක්වමිනි."
    },
    {
        "content": "News 1st -Update (17.39 hrs): අද දිනයේ දී  තවත් කොරෝනා ආසාදිතයින් 2 ක් හඳුනා ගැනීමත් සමග සමස්ත රෝගීන් සංඛ්‍යාව 82 දක්වා ඉහළ ගොස් ඇති බව සෞඛ්‍ය අමාත්‍යාංශය පවසයි.   COLOMBO (News 1st ) – Update (16.20 hrs) කොරෝනා රෝගීන් ගණන 80 දක්වා ඉහළට මෙරටින් වාර්වන කොරෝනා රෝගීන් ගණන 80 ක් දක්වා ඉහළගොස් ඇති බව සෞඛ්‍ය අමාත්‍යාංශය පවසයි."
    },
    {
        "content": "Colombo (News 1st ) – මන්නාරම, වව්නියාව, මුලතිව්, කිලිනොච්චි සහ යාපනය යන උතුරු පළාතේ දිස්ත්‍රික්ක 5 තුළ දැන් ක්‍රියාත්මක ඇඳිරි නීතිය මාර්තු 24, අඟහරුවාදා උදේ 6.00 දක්වා දීර්ඝ කර තිබෙන බව ජනාධිපති මාධ්‍ය අංශය පවසයි. එම දිස්ත්‍රික්කවල උදේ 6.00ට ඉවත් කෙරෙන ඇඳිරි නීතිය එදින දහවල් 2.00ට යළි පනවනු ලබන බව එම නිවේදනයේ දැක්වේ. උතුරේ දිස්ත්‍රික්ක 5 වෙසෙන ජනතාව තමන් අයත් දිස්ත්‍රික්කයෙන් පිටතට ගමන් කරීම තහනම් බව ද එම නිවේදනයේ සඳහන් කර තිබේ. පසුගිය දිනවල උතුරේ චාරිකා කළ ස්විට්සර්ලන්තයෙන් පැමිණි කොරෝනා වෛරසය ආසාධිත දේවගැතිවරයා හමුවූ සහ ඇසුරු කළ සියලුදෙනා හඳුනාගන්නා තෙක් මේ ගමන් තහනම ක්‍රියාත්මකව පවතී. දිස්ත්‍රික්ක 05 වෙසෙන ජනයා කොරෝනා වෛරසයට ගොඳුරුවීමෙන් ආරක්ෂා කරගනු පිණිස මෙම තීරණය ගෙන ඇත. උතුරේ ජන ජීවිතය සුරක්ෂිත කරනු පිණිස ගෙන ඇති ක්‍රියාමාර්ගය සාර්ථක කර ගැනීමට පූර්ණන සහයෝගය දෙන්නැයි රජය එහි වෙසෙන ජනතාවගෙන් ඉල්ලා සිටින බව ජනාධිපති මාධ්‍ය අංශය නිකුත් කළ නිවේදනයේ වැඩිදුරටත් සඳහන් විය."
    },
    {
        "content": "ඒ අනුව පසුගෙවුම් බිල්පත් ගෙවීමට සහන කාලයක් දෙන ලෙසත්, පෙර ගෙවුම් සඳහා හදිසි ණය හා අමතර ඇමතුම් කාලයක් දෙන ලෙසත් විදුලි සංදේශ නියාමන කොමිෂන් සභාව සියලු දුරකතන සමාගම්වලටත් , කේබල් ටී.වී. සේවා සපයන්නන්ටත් උපදෙස් ලබාදී තිබේ."
    },
    {
        "content": "COLOMBO ( News 1st ) – ඇඳිරි නීතිය ක්‍රියාත්මකවන කාලසීමාවේ නීති කැඩූ පුද්ගලයින් 790 දෙනෙකු අද පස්වරුව වනවිට අත්අඩංගුවට ගෙන තිබුණි. පොලිස් මූල්සථානය පැවසුවේ යතුරුපැදි සහ ත්‍රීරෝද ඇතුළු වාහන 154 ක් පොලීසිය භාරයට ගත් බවය. කෑගල්ල, කළුගල්ල මාවතේ පිහිටි මත්පැන් අලෙවිසැලක් තුළ රැඳී සිටි පුද්ගලයින් තුන්දෙනෙකු අද අත්අඩංගුවට ගැනිණි. ඔවුන් හෙට කෑගල්ල මහේස්ත්‍රාත්වරයා හමුවට ඉදිරිපත් කිරීමට නියමිතය. ඇඳිරි නීතිය ක්‍රියාත්මක කාලසීමාවේදී හැටන්, බගවන්තලාව ප්‍රදේශයේ අනවසරයෙන් මැණික් ගැරීම් සිදු කළ පුද්ගලයින් 8 දෙනෙකු අද පෙරවරුවේ අත්අඩංගුවට ගෙන තිබේ. බීමතින් ත්‍රීරෝද රථයක් ධාවනය කළ පුද්ගලයෙකු සහ එහි ගමන් ගත් පුදගලයින් හතර දෙනෙකු අත්අඩංගුවට ගැනුණේ බගවන්තලාව පොලිස් බල ප්‍රදේශයේදීය. නාවලපිටිය, දොඹගස්තලාව ප්‍රදේශයේදී නීති විරෝධී මත්පැන් බෝතල් 68 ක් සමග පුද්ගලයෙකු අත්අඩංගුවට ගෙන තිබේ. අප වාර්තාකරු පැවසුවේ එම පුද්ගලයාගේ නිවසේ රහස් කාමරයක් තුළ තිබී මෙම මත්පැන් තොගය සොයාගත් බවය. මේ අතර ගාල්ල, මිදිගම වෙරළ තීරයේ සර්ෆින් ක්‍රීඩාවේ නිරතව සිටි විදේශිකයින් 10 දෙනෙකු පොලිස් භාරයට ගෙන පසුව මුදාහැර තිබේ. ඔවුන් නෙදර්ලන්තය, රුසියාව සහ ආර්ජන්ටිනාවේ සිට මෙරටට පැමිණ ඇති බව අප වාර්තාකරු සඳහන් කළේය. ඇඳිරි නීතිය පනවා තිබියදී පොතුවිල් මුහුදු මහා විහාරය ආසන්නයේ ඇති ඉඩම් අත්කර ගැනීමට පිරිසක් උත්සාහ දරා තිබේ. අප වාර්තාකරු මේ සම්බන්ධයෙන් ඔවුන්ගෙන් විමසුව ද ඊට පිළිතුරු නොදුන් බව ය."
    },
    {
        "content": "COLOMBO (News 1st ) – පොලිස් ඇඳිරි නීතිය ක්‍රියාත්මක ප්‍රදේශවල අත්‍යාවශ්‍ය භාණ්ඩ සමූපකාර හරහා ජනතාවට සහන මිලට බෙදා හැරීමට පියවර ගෙන තිබේ. හැටන් විවිධ සේවා සමූපකාර සමිතිය මගින් අත්‍යාවශ්‍ය ආහාර ද්‍රව්‍ය අඩංගු පාර්සල් වතුකරයේ නිවාසවලට බෙදා දීම ඊයේ ආරම්භ කෙරිණි. දික්ඔය, හැටන්, ඇබෝස්ලි, පැන්මූර් වැනි වතුවලට එලෙස ආහාර පාර්සල් බෙදා දුන් අතර රුපියල් 1200, රුපියල් 1000, රුපියල් 500 මිල ගණන් යටතේ ඒවා අලෙවි කෙරිණි. හැටන් ප්‍රදේශයේ ඖෂධ වෙළසැල් ද අද විවෘත කර තිබුණි. හිඟුරක්ගොඩ විවිධ සේවා සමූපකාර සමිතිය මගින් අත්‍යාවශ්‍ය ආහාර ද්‍රව්‍ය අඩංගු පාර්සල් නිවෙස්වලට බෙදා දීම ඊයේ පස්වරුවේ සිට ආරම්භ කර තිබේ. අප වාර්තාකරුවන් පැවසුවේ රුපියල් 500 සහ 1000 බැගින් වූ පාර්සල් මෙහිදී බෙදා දුන් බව ය. පොලිස් \nඇඳිරි නීතිය මධ්‍යයේ වුවද ජනතාවට අත්‍යාවශ්‍ය ආහාර අලෙවි කිරීමේ අවසරය පොලීසිය විසින් ලබා දී තිබේ. කන්තලේ පොලීසිය ඉදිරිපිට බිත්තර මිලදී ගැනීම සදහා ජනතාව දිගු පෝලීම්වල රැඳී සිටින අයුරු දක්නට ලැබුණි."
    },
    {
        "content": "ඒ අනුව කොළොන්නාවේ සිට අනුරාධපුරය, මඩකලපුව, පේරාදෙණිය හා කටුනායක යන ප්‍රදේශවලට ඉන්ධන දුම්රිය ධාවනය කෙරෙනු ඇති. හිඟයකින් තොරව මුළු දිවයිනටම ඉන්ධන ලබාදීමට මෙම පියවර ගෙන ඇත. එමෙන් ම කිසිදු ඉන්ධන හිඟයක් නොමැති බවත් ඒ සම්බන්ධයෙන් අනියත බියක් ඇති කර නොගත යුතු බවත් අමාත්‍යවරයා සඳහන් කළේ ය. මේ අතර හදිසි සහ අත්‍යවශ්‍ය සේවා ලෙස ඛනිජ තෙල් සැපයුම, කිසිදු බාධාවකින් හා හිඟයකින් තොරව සිදු කෙරෙන බව ඛනිජ තෙල් සංස්ථාවේ සභාපති සුමිත් වීරසිංහ මහතා පවසයි. ඔහු පැවසුවේ, අවශ්‍යතාවට සරිලන තෙල් තොග සංස්ථාවේ ගබඩාවල හා පිරවුම්හල්වල පවතින බවයි. ඇඳිරි නීතිය ලිහිල් කරන අවස්ථාවේ සිට දෛනික කටයුතු සාමාන්‍ය පරිදි පවත්වාගෙන යාමට අවශ්‍ය ඛනිජ තෙල් ලබා ගැනීමේදී කලබලකාරි ලෙස හෝ පෝලිම්වල රැඳී සිටීමට අවශ්‍යතාවක් නොවන බව ද ඔහු සඳහන් කළේ ය. ඇඳිරි නීතිය පවතින කාලය තුළ අත්‍යවශ්‍ය සේවා පවත්වාගෙන යාම සඳහා අවශ්‍ය ඉන්ධන සැපයීමට දිවයිනේ සෑම පොලිස් වසමක්ම ආවරණය වන පරිදි පිරවුම්හල් 480 ක් විවෘතව පවතිනු ඇත."
    },
    {
        "content": "ජනාධිපති මාධ්‍ය අංශය නිවේදනය කළේ, මේ බරපතළ සෞඛ්‍ය ගැටලුව ජය ගැනීමට ඇති ප්‍රධාන මග වෛරසයට ගොදුරුවීම වළක්වා ගැනීම බවයි. කාර්යාල, කඩ සාප්පු, බස්රිය, දුම්රියපොළ වැනි පොදු ස්ථානවල ගැවසෙන විට සමාජ දුරස්ථභාවය පවත්වා ගැනීම, එනම් එකිනෙකාට මීටරයක් තරම් දුරින් සිටීම ඒ සඳහා ඇති වඩාත් ඵලදායී ක්‍රමයක් ලෙස හඳුනාගෙන ඇති බව එම නිවේදනයේ සඳහන් ය. වෛද්‍ය විශේෂඥයන් විසින් නිර්දේශිත සෞඛ්‍ය පුරුදු අනුගමනය කළ යුතු බව ද එහි දැක්වේ. අද ඇඳිරි නීතිය ඉවත් කෙරුණු දිස්ත්‍රික්කවල ජනයා විශාල පිරිසක් එදිනෙදා අවශ්‍යතා මිලට ගැනීම සඳහා වෙළෙඳ සැල් වෙත එනු ඇතැයි අපේක්ෂා කෙරෙන බව ද එම නිවේදනයේ දැක්විය. රජය ජනතාවට දැනුම් දෙන්නේ, භාණ්ඩ මිලදී ගැනීම අවශ්‍ය වුව ද වෛරසයට ගොදුරුවීම වළක්වා ගැනීම පිණිස සෞඛ්‍ය බලධාරීන්දී ඇති උපදෙස් පිළිපදින ලෙසය. වෙළෙඳ සැල්වලට පිවිසීමේදී හා වෙළෙඳ සැල් ඇතුළතදී එකිනෙකා අතර මීටරයක දුර පවත්වාගත යුතු බවත් කැස්ස හෝ කිවිසුම් ඇති වූ විට උපදෙස් පරිදි මුව ආවරණය කර ගන්නා ලෙසත් රජය දැනුම් දෙන්නේය. බස්, දුම්රිය, සහ ත්‍රිරෝද රථවලින් ගමන් කිරීමේදී ද දුරස්ථභාවය ආරක්ෂා කළ යුතු බවත් ඉන්ධන සහ ගෑස් මිලදී ගැනීමට පැමිණිවිට ද මේ පිළිවෙත අනුගමනය කරන ලෙසත් ජනාධිපති මාධ්‍ය අංශය නිකුත් කර ඇති නිවේදනයේ සඳහන් ය."
    },
    {
        "content": "කොරෝනා බවට සැකපිට රෝහල්ගතව ප්‍රතිකාර ලබන රෝගින් සංඛ්‍යාව 222 කි. කොරෝනා අසාදිත පුද්ගලයින්ගෙන් දෙදෙනෙකු අයි.ඩී.එච්. රෝහලේ දැඩි සත්කාර ඒකකයේ ප්‍රතිකාර ලබන බව සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා සඳහන් කළේ ය. මේ අතර වැඩබලන ආරක්ෂක මාණ්ඩලික ප්‍රධානි, යුද හමුදාපති ලුතිනන් ජනරාල් ශවේන්ද්‍ර සිල්වා මහතා පැවසුවේ, නිරෝධායන මධ්‍යස්ථාන 45 ක පුද්ගලයින් 3500 කට අධික පිරිසක් නිරෝධායන ක්‍රියාවලිය සඳහා යොමු කර ඇති බවයි."
    },
    {
        "content": "COLOMBO (News 1st ) – පිටකොටුව මැනිං තොග වෙළඳ මධ්‍යස්ථානයට එළවළු තොග ප්‍රවාහනය කිරිම සඳහාත්, එළවළු තොග පිට ස්ථානවල තොග වෙළදසැල් කරා ප්‍රවාහනය කිරිම සඳහාත් භාණ් ප්‍රවාහනය කරන රථවලට අවශ්‍ය අවසරය ලබා දී ඇතැයි පොලිසිය පවසයි. මේ බව අනාවරණය වූයේ පිටකොටුව මැනිං වෙළෙඳ සංගමය කැඳවා තිබූ මාධ්‍ය හමුවකදීය. මැනිං පොදු වෙළෙද සංගමයේ සභාපති ලාල් හෙට්ටිගේ මහතා බස්නාහිර පළාත භාර නියෝජ්‍ය පොලිස්පති දේශබන්දු තෙන්නකෝන් මහතා"
    },
    {
        "content": "ඇය මේ බව තහවුරු කළේ, Covid-19 පැතිරීම වැළැක්වීමේ ජාතික මධ්‍යස්ථානයේදී බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනයේ දැක්වේ. ඒ අනුව ඊයේ (24) වනවිට ශ්‍රී ලංකාවෙන් වාර්තා වූ කොරෝනා ආසාදිත බවට තහවුරු වූ රෝගීන් ගණන 102ක් බව සෞඛ්‍ය අමාත්‍ය පවිත්‍රා වන්නිආරච්චි මහත්මිය වැඩිදුරටත් පැවසු බව එම නිවේදනයේ සඳහන් විය."
    },
    {
        "content": "එම ප්‍රදේශවල ඇඳිරි නීතිය අද උදෑසන 6.00 ට ඉවත් කෙරුණ ද යළිත් පස්වරු 2.00 සිට යළි පැනවෙනු ඇති. පසුගිය සිකුරාදා සවස 6.00 සිට අද උදෑසන 6.00 දක්වා මුළු දිවයිනම ආවරණය වන පරිදි පොලිස් ඇඳිරි නීතිය පනවනු ලැබුවේ ය. කෙසේ වෙතත් පෙරේදා නිවේදනයක් නිකුත් කරමින් රජය ප්‍රකාශ කළේ, කොළඹ, ගම්පහ සහ පුත්තලම දිස්ත්‍රික්කවල සඳහා පොලිස් ඇඳිරි නීතිය හෙට උදෑසන 6.00 දක්වා දීර්ඝ කෙරෙන බවයි. එසේම උතුරු පළාතේ මන්නාරම, වව්නියාව, මුලතිව්, කිලිනොච්චි සහ යාපනය යන දිස්ත්‍රික්ක 05 සඳහා ක්‍රියාත්මක ඇඳිරි නීතිය ද හෙට දිනය දක්වා දීර්ඝ කෙරුණි. උතුරේ පළාතේ දිස්ත්‍රික්කවල වෙසෙන ජනතාවට තමන් අයත් දිස්ත්‍රික්කයෙන් පිටතට ගමන් කිරීම ද තහනම් ය. පසුගිය දිනවල උතුරේ චාරිකා කළ ස්විට්සර්ලන්තයෙන් පැමිණි කොරෝනා වෛරසය ආසාදිත දේවගැතිවරයා හමු වූ සහ ඇසුරු කළ සියලු දෙනා හඳුනාගන්නා තෙක් මේ ගමන් තහනම ක්‍රියාත්මකව පවතින බව බව ජනාධිපති මාධ්‍ය අංශය නිවේදනය කළේ ය. උතුරු පළාතේ දිස්ත්‍රික්ක 05 හි වෙසෙන ජනයා කොරෝනා වෛරසයට ගොදුරුවීමෙන් ආරක්ෂා කරගනු පිණිස මේ තීරණය ගෙන ඇති අතර උතුරේ ජන ජීවිතය සුරක්ෂිත කරනු පිණිස ගෙන ඇති ක්‍රියාමාර්ගය සාර්ථක කර ගැනීමට පූර්ණ සහයෝගය දෙන්නැයි රජය එම ප්‍රදේශවල ජනතාවගෙන් ඉල්ලා සිටී. හෙට උදෑසන 6.00 ට අවසන් කෙරෙන කොළඹ, ගම්පහ, පුත්තලම, මන්නාරම, වව්නියාව, මුලතිව්, කිලිනොච්චි සහ යාපනය යන දිස්ත්‍රික්කවල ඇඳිරි නීතිය ද හෙට පස්වරු 2.00 ට යළි පැනවෙනු ඇති. ඇඳිරි නීතිය ඉවත් කෙරෙන සෑම අවස්ථාවකම දිවයින පුරා සියලු මත්පැන් අළෙවි සැල් වසා තැබිය යුතු බව රජය දැනුම් දෙයි. රජය පොලීසියට උපදෙස් දී ඇත්තේ, ගොවිතැන් කටයුතු සිදු කෙරෙන දිස්ත්‍රික්කවල ගොවි ජනතාවට සිය කාර්යයන් බාධාවකින් තොරව කරගෙන යාමට ඉඩ දෙන ලෙසයි. අත්‍යවශ්‍ය ආහාර ද්‍රව්‍ය සහ සෙසු භාණ්ඩ තොග ප්‍රමාණවත් තරම් ගබඩා කර ඇති බැවින් අනවශ්‍ය ලෙස භාණ්ඩ රැස් කිරීමට කලබල නොවන ලෙස ද රජය ජනතාවට දැනුම් දෙන්නේය. එළවළු ඇතුළු අත්‍යවශ්‍ය ද්‍රව්‍ය ප්‍රවාහනයට ද ඉඩ සලසා තිබෙන අතර එම ද්‍රව්‍ය බාධාවකින් තොරව අවශ්‍ය ස්ථාන වෙත ප්‍රවාහනය කිරීමට විධිවිධාන සලසා ඇති බව ජනාධිපති මාධ්‍ය අංශය නිවේදනය කළේ ය. නියෝජ්‍ය පොලිස්පති අජිත් රෝහණ මහතා වැඩිදුරටත් පැවසුවේ, ඇඳිරි නීතිය කඩකරන පුද්ගලයින්ට එරෙහිව දැඩිව නීතිය ක්‍රියාත්මක කරන බවයි."
    },
    {
        "content": "ඒ අනුව පොලිස් ඇඳිරි නීතිය පවතින කාලසීමාව තුළ බැංකු විවෘතව තබන ලෙසට ලෙස ජනාධිපතිතුමා උපදෙස් දී ඇති බව ජනාධිපති මාධ්‍ය අංශය සඳහන් කළේය."
    },
    {
        "content": "ජනාධිපතිතුමා ඉල්ලා ඇත්තේ, දියුණු වෙමින් පවතින රාජ්‍යයන් අන්තර්ජාතික මූල්‍ය ආයතනවලින් ලබාගත් ණය ආපසු ගෙවීමට සහන කාලයක් හෝ ණය කල් දැමීමේ පහසුකම් ප්‍රදානය කරන ලෙස ය. බහු පාර්ශවීය හා ද්විපාර්ශවීය ආධාර නියෝජිත ආයතනවලට මෙම ඉල්ලීම ඉදිරිපත් කරන ලෙස ලෝක සෞඛ්‍යය සංවිධානයේ අධ්‍යක්ෂ ජනරාල්වරයාගෙන් ජනාධිපතිතුමා ඉල්ලා තිබේ. සංවර්ධනය වෙමින් පවතින රටවලට මෙම සහනය උපකාරී වනු ඇතැයි, ජනාධිපතිතුමා පෙන්වා දී ඇතැයි, ජනාධිපති මාධ්‍ය අංශය නිකුත් කළ නිවේදනයේ දැක්වේ."
    },
    {
        "content": "අප රට තුළ අද උදෑසන වනවිට Covid-19 ආසාදිත බවට PCR පරීක්ෂාවෙන් තහවුරු කළ රෝගීන් ගණන 102කි. ඉන් 3 දෙනෙකු සුවවී ඇති අතර 99 දෙනෙකු ප්‍රතිකාර ලබමින් සිටී. රජයේ වෛද්‍ය නිලධාරීන්ගේ සංගමය පවසන්නේ අමෙරිකාවේ ජෝන් හොප්කින් රෝහල මූලික කරගෙන චීනයේ හූබෙයි ප්‍රාන්තයට අදාළව සිදුකල ප්‍රක්ෂේපනයන්ට අනුව තහවුරු කරගත් රෝගීන් සංඛ්‍යාව මෙන් 8 ගුණයක් සමාජය තුළ සංසරණය වන බව අනාවරණ කර ඇති බවයි. රජයේ වෛද්‍ය නිලධාරීන්ගේ සංගමයේ ප්‍රධාන ලේකම් වෛද්‍ය හරිත අලුත්ගේ මහතා සමාජ දුරස්ථකරණයක් සිදුනොවන අවස්ථාවක නිදහසේ සැරිසරන එක් පුද්ගලයෙකුගෙන් දින් 30 ක් තුළ අඩුම තරමේ 500 දෙනෙකුට කොවිඩ් 19 වෛරසය ආසාදනය විය හැකි බව රජයේ වෛද්‍ය නිලධාරීන්ගේ සංගමය පෙන්වා දෙන්නේය. සියයට 50 ක සමාජ දුරස්ථකරණයකින් එම ප්‍රමාණය 15 ක් දක්වා අඩුකරගත හැකිය. සියයට 70 ක දුරස්ථකරණයකින් මෙය සියයට 2 යි දශම 5 ක් දක්වා අඩුකර ගැනීමට හැකි බව රජයේ වෛද්‍ය නිලධාරීන්ගේ සංගමය පවසයි. මාර්තු 11 වැනිදා පළමු ශ්‍රී ලාංකික රෝගියා වාර්තා වූ අතර මාර්තු 15 වැනිදා දක්වා රට තුළ රෝගීන්ගේ සම්පූර්ණ සංචරණයක් සිදුවූ බව සැළකිය හැකිය. මාර්තු 16 වැනිදා සිට 19 වැනිදා දක්වා ගුවන් තොටුපොළ වසා දැමීම, පාසැල් නිවාඩුදීම හා නිවාඩු කාලසීමාවක් ප්‍රකාශ කිරීම වැනි ක්‍රියාමාර්ග නිසා සියයට 50 ක දුරස්ථකරණයක් සිදුවූ බව සැළකිය හැකියැයි වෛද්‍ය නිලධාරීන්ගේ සංගමය පවසයි. මාර්තු 20 වැනිදා සිට රටපුරා ඇදිරි නීතිය ක්‍රියාත්මක කිරීමෙන් එම දුරස්ථකරණය සියයට 70 ක් දක්වා ළගාවූ බව ඔවුන්ගේ විශ්වාසයයි. නමුත් ඇදිරි නීතිය ලිහිල් කිරීමෙන් එම දුරස්ථ කරණය දැඩි ලෙස බිඳ වැටෙන බව රජයේ වෛද්‍ය නිලධාරීවරුන්ගේ සංගමය පෙන්වා දෙන්නේය. රජයේ වෛද්‍ය නිලධාරීන්ගේ සංගමයේ ප්‍රධාන ලේකම් වෛද්‍ය හරිත අලුත්ගේ මහතා"
    },
    {
        "content": "පොලීසිය පැවසුවේ, අද දහවල් 12.00ට එම දිස්ත්‍රික්ක සඳහා යළි පොලිස් ඇඳිරි නීතිය පැනවෙන බවයි. කොළඹ, ගම්පහ සහ කළුතර යන දිස්ත්‍රික්ක සඳහා නැවත දැනුම් දෙන තුරු පොලිස් ඇඳිරි නීතිය බලාත්මකය. පුත්තලම හා උතුරු පළාතේ දිස්ත්‍රික්ක 5 ට හෙට උදෑසන 6.00 දක්වා පොලිස් ඇඳිරි නීතිය බලපැවැත්වේ. එදිනම දහවල් 12.00 ට එම දිස්ත්‍රික්ක සඳහා යළි පොලිස් ඇඳිරි නීතිය පැනවීමට නියමිතය. පොලිස් ඇඳිරි නීතිය පවතින අවස්ථාවේ දිවයිනේ සියලු දිස්ත්‍රික්ක අතර ගමනාගමනය සම්පූර්ණයෙන්ම තහනම් අතර විදේශීය සංචාරකයන් තැනින් තැනට ගෙන යාම ද සම්පූර්ණයෙන් තහනම් වේ. පොලිස් ඇඳිරි නීතිය බලපැවැත්වෙන කාලය තුළ කවර දිස්ත්‍රික්කයක වුවද ගොවිතැන් වැඩ කිරීමට අවසර ඇති බව ද ජනාධිපති මාධ්‍ය අංශය නිවේදනය කළේ ය. සහල් ඇතුළු අත්‍යවශ්‍ය ද්‍රව්‍ය, එළවළු, මාළු, සත්ත්ව ආහාර සහ ඖෂධ ප්‍රවාහනයට ඉඩ දෙනු ඇති. කෘෂිකර්ම සහ වෙළෙඳ විෂයය භාර අමාත්‍යවරයා මේ කාර්යයන් විධිමත්ව පාලනය කළ යුතු බව රජය දැනුම් දෙන්නේය."
    },
    {
        "content": "COVID-19 වෛරසය පිළිබඳ Facebook ඔස්සේ ව්‍යාජ තොරතුරු පැතිරීම මත අපරාධ පරීක්ෂණ දෙපාර්තමේන්තුවේ අත්අඩංගුවට පත් විශ්වවිද්‍යාල පරිපාලන නිලධාරියෙකු ලබන මස 01 වැනිදා දක්වා රක්ෂිත බන්ධනාගාර ගතකළ බව නියෝජ්‍ය පොලිස්පති අජිත් රෝහණ මහතා පවසයි. ඒ, ඔහු අද කොටුව මහේස්ත්‍රාත් රංග දිසානායක මහතා හමුවට ඉදිරිපත් කිරීමෙන් අනතුරුවයි."
    },
    {
        "content": "එහි ලේකම් එස්. ආර්. ආටිගල මහතා සඳහන් කළේ, ගෙවීම් සඳහා අවශ්‍ය මුදල් ලබන 2 වැනි දා මහා භාණ්ඩාගාරයෙන් මුදා හැරීමට සැලසුම් කර ඇති බවයි. මේ වනවිට වැටුප් ලබන විශ්‍රාමිකයින් සංඛ්‍යාව හය ලක්ෂ හතලිස් දහසකට අධිකය."
    },
    {
        "content": "එහි ප්‍රධාන විධායක නිලධාරී දුෂ්මන්ත තොටවත්ත මහතා සඳහන් කළේ, අත්‍යවශ්‍ය ආහාර ඇසුරුම්ගත කර ජනතාවට ලබා දීමට පියවර ගෙන ඇති බවයි. මේ අතර දිවයිනේ ප්‍රදේශ කිහිපයක සුපිරි වෙළෙඳ සැල් ද අද උදෑසන සිට විවෘතව තැබෙනු ඇති. මේ අතර පොලිස් ඇඳිරි නීතිය පවතින කාලය ඇතුළුව දිනපතා පෙරවරු 4.00 සිට පස්වරු 2.00 දක්වා කාලය තුළ කොළඹ මැනිං වෙළෙඳපොළ මගින් මහජනතාවට එළවළු බෙදා හැරීමේ වැඩපිළිවෙළක් ක්‍රියාත්මකය. පොලිස් ඇඳිරි නීතිය කාලය ද ඇතුළුව ඉහත කාලය තුළ පිටකොටුව මැනිං වෙළෙඳ මධ්‍යස්ථානයට එළවළු තොග ප්‍රවාහනය කිරීම සඳහාත්, එම එළවළු තොග පිට ස්ථානවල තොග වෙළෙඳ සැල් කරා ප්‍රවාහනය කිරීමටත් අවසරය හිමිවේ."
    },
    {
        "content": "COLOMBO (News 1st) – පොලිස් ඇඳිරි නීතිය පවතින කාලය තුළ දී නිවෙස්වලට වී සිටින මහජනතාවට කුමන හෝ පොදු ගැටලුවක් මතු වුවහොත් ඒ පිළිබඳ විමසීමට දුරකතන අංක කිහිපයක් පොලීසිය විසින් හදුන්වා දෙනු ලැබ තිබේ. ඒ අනුව, පොලිස් හදිසි ඇමතුම් ඒකකය වන 119 අංකය වෙත සහ 011 2 4444 80 , 011 2 4444 81 යන අංක අමතා එවැනි ගැටලු දැනුම් දිය හැකිය. රටේ උද්ගතවී ඇති ආපදා තත්ත්වය හේතුවෙන් පොලිස් ඇඳිරි නිතීය පවතින කාලයේදී මහජනතාවට ඇතිවන සෞඛ්‍ය ගැටලු, විදුලිය විසන්ධිවීම්, ජලය අත්හිටුවීම් ඇතුළු සපුරාගත යුතුව ඇති පොදු ගැටලුකාරී තත්ත්වයන් සම්බන්ධයෙන් අදාළ අංක අමතා දැනුම් දෙන ලෙස පොලීසිය ජනතාවට දැනුම් දෙන්නේය. මහජනතාවගෙන් ලැබෙන ඇමතුම් සම්බන්ධයෙන් වහාම ක්‍රියාත්මක වී කටයුතු කරන ලෙස පොලිස්පතිවරයා සියලුම පොලිස් ස්ථාන වෙත උපදෙස් ලබා දී ඇතැයි මාධ්‍ය ඒකකය සඳහන් කළේය. මීට අමතරව, නිරෝධායනය වීම සඳහා නිවෙස්වලට වී සිටින ලෙස උපදෙස් ලබා දී ඇති පුද්ගලයින්ගේ නිවැසියන් නිවෙස්වලින් පිටතට පැමිණියහොත් ඒ සම්බන්ධයෙන් වුවද මෙම අංක වෙත දැනුම් දෙන ලෙස පොලීසිය ජනතාවගෙන් ඉල්ලා සිටියේය."
    },
    {
        "content": "මෙසීනා නගරයේ වාසය කළ 70 හැවිරිදි ශ්‍රී ලාංකිකයෙකු මිය ගිය බවට මීට පෙර තොරතුරු වාර්තා විය."
    },
    {
        "content": "වැඩබලන පොලිස්පති සී.ඩී.වික්‍රමරත්න මහතා පැවසුවේ, ඇඳිරි නීතිය පනවා ඇති අවස්ථාවන්හි අත්‍යවශ්‍ය රාජකාරි කටයුතු සඳහා බැංකු සේවකයින්ට සිය රාජකාරි හැඳුනුම්පත භාවිත කරමින් රාජකාරි කටයුතු සඳහා වාර්තා කළ හැකි බවය."
    },
    {
        "content": "අමාත්‍යාංශ ලේකම් එස්.ආර්.ආටිගල මහතා පැවසුවේ, ඒ අනුව අද පෙරවරු 8.00 සිට පැය 4 ක කාලයක් හෝ බැංකු විවෘතව තබන්නැයි දැනුම් දී ඇති බවයි. ඒ, අවම සේවක පිරිසක් යොදා ගනිමිනි. ණයවර ලිපි විවෘත කිරීම ඇතුළු මුල්‍යමය කටයුතු නිසි පරිදි පවත්වා ගැනීමේ අරමුණින් මෙම පියවර ගත් බව ද ඔහු සඳහන් කළේ ය. මේ අතර ණය කාඩ්පත්වලින් දේශීයව කරනු ලබන රුපියල් 50,000 දක්වා වූ ගනුදෙනු මත ගණනය වන උපරිම පොලිය 15% ක උපරිමයකට යටත් කළ යුතු බව ශ්‍රී ලංකා මහ බැංකුව චක්‍රලේඛයක් නිකුත් කරමින් සියලු බැංකු වෙත උපදෙස් දී තිබේ. එමගින් වැඩිදුරටත් උපදෙස් දී ඇත්තේ, සියලුම ණය කාඩ්පත්වලට ගෙවිය යුතු අවම මුදල 50% කින් අඩුකිරිමට හා රුපියල් 50,000 ට අඩු ණය සීමාවක් සහිත කාඩ්පත්වල ගෙවිම් කළ යුතු කාලය අප්‍රේල් 30 දක්වා දීර්ඝ කරන ලෙසයි. මීට අමතරව බලපත්‍රලාභී බැංකු මගින් නිකුත් කරනු ලබන රුපියල් ලක්ෂ 5 ට අඩු වටිනාකමෙන් යුත් චෙක්පත්වල වලංගු කාලය අප්‍රේල් 30 වැනි දා දක්වා එම චක්‍රලේඛය මගින් දීර්ඝ කර තිබේ. මේ අතර ජනාධිපතිතුමාගේ උපදෙස් අනුව බැංකු සේවාව අත්‍යාවශ්‍ය සේවාවක් බවට පත් කළ බව ජනාධිපති මාධ්‍ය අංශය ඊයේ නිවේදනය කළේය."
    },
    {
        "content": "ගම්බිම්වලට යාමට නොහැකිව ආයෝජන කලාපවල සිටින ශ්‍රමිකයින්ට ගම්බිම් බලා යාමට වැඩපිළිවෙළක් ක්‍රියාත්මක කරන බව අමාත්‍ය ප්‍රසන්න රණතුංග මහතා පවසයි. ඔහු සඳහන් කළේ, ආරක්ෂක අංශ සහයෙන් එම වැඩපිළිවෙළ හෙට (27) සිට ක්‍රියාත්මක කරන බව ය. කොරෝනා වෛරසය ව්‍යාප්තිය වැළැක්වීම සඳහා කොළඹ, ගම්පහ සහ කළුතර අධි අවදානම් කලාපයක් බවට නම් කිරීම හේතුවෙන් ආයෝජන කලාපවල සිටින ශ්‍රමිකයින්ට ගම්බිම් බලා යාමට නොහැකි තත්ත්වයක් උදා වී තිබේ. රජය සහ සෞඛ්‍ය අංශ ලබාදුන් උපදෙස්වලට අනුව ඔවුන් මේ වනවිට ආයෝජන කලාපවල රැඳි සිටී."
    },
    {
        "content": "අද පෙරවරු 6.00 ට පොලිස් ඇඳිරි නීතිය ඉවත් කළ දිස්ත්‍රික්ක 16 ක පොලිස් ඇඳිරි නීතිය යළි ක්‍රියාත්මක කිරීම අද පස්වරු 2.00 දක්වා දීර්ඝ කර තිබේ. ජනාධිපති මාධ්‍ය අංශය පැවසුවේ, එම දිස්ත්‍රික්කවලට අද පස්වරු 2.00 සිට ලබන සඳුදා පෙරවරු 6.00 දක්වා පොලිස් ඇඳිරි නීතිය බල පැවැත්වෙන බවයි. එදින පස්වරු 2.00 ට යළි පොලිස් ඇඳිරි නීතිය පනවනු ඇති. මේ අතර පුත්තලම, වව්නියාව, මන්නාරම, කිලිනොච්චිය, මුලතිව් සහ යාපනය දිස්ත්‍රික්ක සඳහා ක්‍රියාත්මක පොලිස් ඇඳිරි නීතිය හෙට පෙරවරු 6 ට අවසන් කිරීමට නියමිතය. එම දිස්ත්‍රික්ක සඳහා යළි හෙට පස්වරු 2.00 ට ඇඳිරි නීතිය පැනවෙනු ඇති. ලබන සඳුදා පෙරවරු 6.00 දක්වා එම දිස්ත්‍රික්කවලට පොලිස් ඇඳිරි නීතිය බලාත්මක වන අතර යළි එදිනම පස්වරු 2.00 පොලිස් ඇඳිරි නීතිය පැනවෙන බව ජනාධිපති මාධ්‍ය අංශය සඳහන් කළේ ය. මේ අතර අවදානම් කලාප ලෙස හඳුනාගත් කොළඹ, ගම්පහ සහ කළුතර දිස්ත්‍රික්කවලට පනවා ඇති පොලිස් ඇඳිරි නීතිය අඛණ්ඩව ක්‍රියාත්මකය. ජනාධිපති මාධ්‍ය අංශය පැවසුවේ, පොලිස් ඇඳිරි නීතිය ක්‍රියාත්මක කාල සීමාවේ ජනතාවට අවශ්‍ය ආහාර ද්‍රව්‍ය සහ වෙනත් භාණ්ඩ නිවසේ සිටම මිලදී ගත හැකි වන පරිදි නොකඩවා සැපයීමට සියලු ක්‍රියාමාර්ග ගෙන ඇති බවයි."
    },
    {
        "content": "පොලිස් මාධ්‍ය ප්‍රකාශක පොලිස් අධිකාරි ජාලිය සේනාරත්න මහතා සඳහන් කළේ, එම බැංකු ශාඛා මගින් අභ්‍යන්තර සහ වාණිජ කටයුතු පමණක් සිදු කෙරෙන බවය. පොදු ජනතාව සමග කිසිදු ගනුදෙනුවක් එම ප්‍රදේශවල බැංකු ශාඛා මගින් සිදු නොවනු ඇති. මේ අතර පොලිස් ඇඳිරි නීතිය ලිහිල් කර ඇති සෙසු ප්‍රදේශවල බැංකු ශාඛා මගින් අද දහවල් 12 වන තුරු ගනුදෙනු කිරීමට අවස්ථාව හිමිවන බව ද පොලිස් මාධ්‍ය ප්‍රකාශකවරයා පැවසුවේ ය. පුත්තලම සහ උතුරු පළාතේ හෙට පෙරවරු 6 ට පොලිස් ඇඳිරි නීතිය ඉවත් වන අතර එම ප්‍රදේශවල ජනතාවට ද දහවල් 12 වන තුරු සිය බැංකු කටයුතු සිදුකර ගත හැකි වේ."
    },
    {
        "content": "කොළඹ 4 සහ 14 ප්‍රදේශවලට අඩු පීඩනයක් යටතේ ජල සැපයුම සිදු කරන බව ජාතික ජල සම්පාදන හා ජලපවහන මණ්ඩලය වැඩිදුරටත් සඳහන් කළේය."
    },
    {
        "content": "වැඩබලන ආරක්ෂක මාණ්ඩලික ප්‍රධානී සහ යුද හමුදාපති ලුතිනන් ජනරාල් ශවේන්ද්‍ර සිල්වා මහතා පැවසුවේ, පුද්ගලයින් 503 දෙනෙකු එලෙස නිවෙස් වෙත පිටත් කර හැරි බවයි."
    },
    {
        "content": "COLOMBO (News 1st) – අත්‍යාවශ්‍ය ආහාර ද්‍රව්‍ය නිවෙස් වෙත ගෙනැවිත් දීමේ වැඩසටහනක් PickMe සමාගම විසින් ආරම්භ කරනු ලැබ තිබේ. එහිදී වෙළඳපොළේ පවතින මිලට ප්‍රවාහන ගාස්තුවක් පමණක් අය කරමින් අදාල භාණ්ඩ ප්‍රවාහනය කර දීමට එම සමාගම කටයුතු යොදා ඇතැයි එහි මෙහෙයුම් ප්‍රධානී මෙවන් පිරිස් මහතා ප්‍රකාශ කළේය. “පවත්නා ආපදා තත්ත්වය අතරතුරදී PickMe සමාගම ඇප කැපවී සිටිනවා නිවෙස්වලට අත්‍යාවශ්‍ය භාණ්ඩ ඩිලිවරි කරලා ලබා දීමට. ඒ සමගින් ඉරිදා දවසේ සිට දැන් දක්වා ලිට්‍රෝ ගෑස් සමාගමත් එක්ක අත්වැල් බැඳගෙන ගෑස් සිලින්ඩර ඩිලිවරි කිරීමේ ප්‍රයත්නයක යෙදිලා තියෙනවා. කොළඹ, ගම්පහ, මහනුවර දිස්ත්‍රිකය යන දිස්ත්‍රික තුනේ ගෑස් නිවෙස්වලට ඩිලිවරි කිරීමට අපිට හැකිවෙලා තියෙනවා. ඒ සමගම සතොස ආයතනයත් සමග කොළඹ දිස්ත්‍රික්කයේ අත්‍යවශ්‍ය භාණ්ඩ නිවෙස්වලට ලබාදීමට අපි කටයුතු කරනවා. එත් එක්කම අපි සියලුම පෞද්ගලික සුපිරි වෙළදසැල් සහ අනෙකුත් අත්‍යවශ්‍ය භාණ්ඩ සපයන වෙළඳසැල් සමගින් වැඩකටයුතු කරන්න බලාපොරොත්තු වෙනවා”"
    },
    {
        "content": "ඒ අනුව අද (29) දහවල් වනවිට ලොව පුරා කොරෝනා වෛරසය ආසාදනය වීමෙන් මිය ගිය පිරිස දැක්වුණේ, 30,888ක් ලෙසයි. විදෙස් මාධ්‍ය වාර්තාවන්ට අනුව ආසාදිතයින් සංඛ්‍යාව 664,192ක් දක්වා ඉහළ ගොස් ඇති අතර සුවය ලැබූ රෝගීන් සංඛ්‍යාව 142,364කි. ඊයේ දිනයේත් වැඩිම කොරෝනා මරණ සංඛ්‍යාව වූ මරණ 889 ඉතාලියෙන් වාර්තා වන අතර එරටින් වාර්තා වන නව ආසාදිතයින් සංඛ්‍යාව 5974කි. ස්පාඤ්ඤය ද කොරෝනා වෛරසයට ගොදුරු වෙමින් පවතින අතර ඊයේ දිනය තුළ පමණක් එරටින් නව කොරෝනා ආසාදිතයින් 6529 ක්  වාර්තා වන අතර ආසාදිතයින් අතරින් 674ක් ජීවිත්ක්ෂයට පත්වූහ. ඊයේ දිනය අවසන් වන විට වැඩිම කොරෝනා ආසාදිතයින් සංඛ්‍යාව ඇමරිකා එක්සත් ජනපදයෙන් වාර්තා වේ. ඒ අනුව එරටින් වාර්තාවී ඇති ආසාදිතයින් සාඛ්‍යාව 12,322 ක් වන අතර  සිදුව ඇති  මරණ සංඛ්‍යාව 247කි. ජර්මනියෙන් අලුත් ආසාදිතයින් 5331 දෙනෙකු ඊයේ දිනයේ හඳුනාගෙන ඇත්තේ, මරණ 52ක් වාර්තාවන පසුබිමකදීයි. ප්‍රංශයෙන් සහ ඉරානයෙන්  ඊයේ දිනයේ පිළිවෙළින් නව ආසාදිතයින් 4611 ක් සහ 3076ක් වාර්තා වී තිබේ. ප්‍රංශයෙන් ආසාදිතයින් 319 දෙනෙකු ජීවිතක්ෂයට පත්ව ඇති අතර ඉරානයෙන් වාර්තා වන මරණ සංඛ්‍යාව 139කි. එක්සත් ජනපදයෙන් ඊයේ දිනය තුළදී පමණක් කොරෝනා ආසාදිතයින් 260ක් ජීවිතක්ෂයට පත්ව ඇති අතර කොරෝනා ආසාදිතයින් 2546ක් වාර්තා වී තිබේ. නෙදර්ලන්තයෙන් ඊයේ දිනය තුළ පමණක් කොරෝනා ආසාදිතයින් 1159ක් වාර්තා වී ඇති අතර ජීවිත අහිමි වී ඇති පිරිස 93කි."
    },
    {
        "content": "එහි පාරිභෝගික කටයුතු පිළිබඳ අධ්‍යක්ෂ අසේල බණ්ඩාර මහතා පැවසුවේ, ඊට අවනත නොවන පිරිස් සම්බන්ධයෙන් දැඩිව නීතිය ක්‍රියාත්මක කරන බවය."
    },
    {
        "content": "අමාත්‍යාංශය සඳහන් කළේ, මෙරටින් වාර්තා වන සමස්ත කොරෝනා ආසාදිතයින් සංඛ්‍යාව 102 ක් බව ය. සෞඛ්‍ය අමාත්‍යාංශයේ වසංගත රෝග විද්‍යා අංශයේ දත්තවලට අනුව අවසන් රෝගීය වාර්තා වී ඇත්තේ පසුගිය 24 වැනිදාය. මේ අතර, ජාතික බෝවන රෝග පිළිබඳ විද්‍යාතනයේ හදිසි ප්‍රතිකාර ඒකකයේ මේ වනවිට රෝගින් සිව් දෙනෙකු ප්‍රතිකාර ලබන බව එහි ප්‍රකාශකයෙක් සඳහන් කළේය. මේ වනවිට කොරෝනා ආසාදනය වී සුවය ලැබු පුද්ගලයින් ගණන 3කි. සෞඛ්‍යය අමාත්‍යාංශයේ දත්ත වලට අනුව, මේ වනවිට කොරොනා ආසාදනය වී රෝහල්ගතව ප්‍රතිකාර ලබන මෙරට රෝගීන් සංඛ්‍යාව 99කි. ඔවුන්ගෙන් රෝගීන් 88ක් IDH රෝහලේ ද, වැලිකන්ද මූලික රෝහලේ රෝගීන් 10ක් සහ මුල්ලේරියාව මූලික රෝහලේ එක් රෝගියෙකු ප්‍රතිකාර ලබමින් සිටින බව සෞඛ්‍ය අමාත්‍යාංශය නිකුත් කළ නිවේදනයේ දැක්වේ. කොරෝනා බවට සැකපිට රෝගීන් 255 දෙනෙකු තවදුරටත් වෛද්‍ය අධීක්ෂණය යටතේ ප්‍රතිකාර ලබන බව ද සෞඛ්‍යය අමාත්‍යාංශය සඳහන් කළේය."
    },
    {
        "content": "ඒ අනුව සුවය ලබා රෝහලින් පිටව ගිය රෝගීන් ගණන 7කි. මේ අතර සෞඛ්‍ය අමාත්‍යාංශය සඳහන් කළේ, ගෙවුණු පැය 24 තුළ කොරෝනා ආසාදිත කිසිදු රෝගියෙකු වාර්තා නොවූ බව ය. සෞඛ්‍ය අමාත්‍යාංශයේ වසංගත රෝග විද්‍යා අංශයේ දත්තවලට අනුව අවසන් රෝගීය වාර්තා වී ඇත්තේ පසුගිය 24 වැනිදාය."
    },
    {
        "content": "ඒ අනුව එරටින් වාර්තා වන සමස්ත ආසාදිතයින් සංඛ්‍යාව 102,396 ක් වන අතර මිය ගිය සංඛ්‍යාව 1607 කි. මේ අතර අමෙරිකානු ඉතිහාසයේ විපතකදී වෙන් කෙරුණු විශාලතම මුදල් ප්‍රමාණය සඳහා වන කෙටුම්පතට ජනපති ඩොනලඩ් ට්‍රම්ප් අත්සන් තැබී ය. එහි වටිනාකම ඩොලර් ට්‍රිලියන 2 කි. කෙටුම්පත සඳහා දින දෙකකට පෙර සෙනේට් මණ්ඩල අනුමැතිය හිමි විය. මේ අතර කොරෝනා ව්‍යාප්තිය ආරම්භයේ සිට දිනකදී වාර්තා වූ වැඩිම මරණ සංඛ්‍යාව ඊයේ ඉතාලියෙන් සටහන් වී තිබේ. ගතවූ පැය 24 තුළ පමණක් ඉතාලියේ මිය ගිය සංඛ්‍යාව 919 කි. ඒ අනුව එරට සමස්ත මරණ සංඛ්‍යාව 9134 දක්වා ඉහළ ගොස් ඇති අතර 86,000 ට අධික ආසාදිතයින් සංඛ්‍යාවක් වාර්තා වේ. කොරෝනා වෛරසයෙන් යුරෝපයේ වැඩිම බලපෑමට ලක්ව ඇති රට ඉතාලිය වන අතර මේ වන විට එරට සියලු කටයුතු අක්‍රීය කර ඇත්තේ අප්‍රේල් 3 වැනිදා දක්වායි. ස්පාඤඤය, යුරෝපයේ දෙවැනි වැඩිම බලපෑමට ලක්ව ඇති රට වේ. එරටින් කොරෝනා මරණ 5138 ක් වාර්තා වන අතර ආසාදිතයින් සංඛ්‍යාව 65719 කි. මේ අතර ලොව පුරා කොරෝනා මරණ සංඛ්‍යාව ද සීඝ්‍රයෙන් ඉහළ යමින් තිබේ. මේ වන විට සමස්ත මරණ සංඛ්‍යාව 27, 250 ක් වන අතර ආසාදිතයින් සංඛ්‍යාව 594,377 කි."
    },
    {
        "content": "COLOMBO (News 1st) – ශ්‍රී ලංකා මහ බැංකුව, වාණිජ බැංකු, රක්ෂණ සේවා සහ මහා භාණ්ඩාගාරය අත්‍යාවශ්‍ය සේවා ලෙස ප්‍රකාශයට පත් කර තබේ. ජනාධිපති මාධ්‍ය අංශය සඳහන් කළේ,  සෞඛ්‍ය, ආරක්ෂක, පොලිස්, භාණ්ඩ බෙදාහැරීම, රේගු කටයුතු, විදුලිය, ජලය සහ ඉන්ධන සැපයීම ද සෙසු අත්‍යාවශ්‍ය සේවා වන බවය. එබැවින් පොලිස් ඇඳිරි නීතිය බලාත්මක කාලය තුළ, ජනතාවගේ මූලික අවශ්‍යතා සැපිරීම වෙනුවෙන්, ශ්‍රී ලංකා මහ බැංකුව, සියලු බැංකු සහ රක්ෂණ ආයතන සහ මහා භාණ්ඩාගාරය ද විවෘතව තබන ලෙස ජනාධිපති ලේකම් ආචාර්ය පී. බී. ජයසුන්දර මහතා මහ බැංකු අධිපතිවරයාට ලිඛිතව දැනුම් දුන් බව ජනාධිපති මාධ්‍ය අංශය සඳහන් කළේය."
    },
    {
        "content": "යාපනය, මිරුසුවිල්හි සිවිල් වැසියන් 8 දෙනෙකු ඝාතනය කිරීමේ චෝදනාවට හිටපු මාණ්ඩලික සැරයන් රත්නායක වැරදිකරු වූ අතර 2015 ජුනි 25 වැනි දින ඔහුට මරණ දඬුවම නියම විය. වසර 13 ක දීර්ඝ නඩු විභාගයකින් පසු කොළඹ මහාධිකරණය විසින් ඔහුට මරණ දඬුවම නියම කරනු ලැබිණි. “මිරුසුවිල් සංහාරය” ලෙස නම් කරන ලද මෙම සිදුවීම 2000 දෙසැම්බර් 20 වන දින සිදු විය. එහිදී සිවිල් වැසියන් 8 දෙනෙකු ඝාතනය කිරීම සම්බන්ධයෙන් සෙබළුන් 14 දෙනෙකු පළමුව අත්අඩංගුවට ගනු ලැබූ අතර අනතුරුව ඔවුන්ගෙන් 9 දෙනෙකු සියලු චෝදනාවලින් නිදොස් කොට නිදහස් කරන ලදී. පසුව, හිටපු මාණ්ඩලික සැරයන් රත්නායක ඇතුළු ඉතිරි සොල්දාදුවන් පස් දෙනාට එරෙහිව නීතිපතිවරයා චෝදනා ගොනු කර ඇති අතර, අනෙක් සෙබළුන් සිව්දෙනා නිදොස් කොට නිදහස් කරනු ලැබුවේ ඔවුන් ඝාතනවලට සම්බන්ධ කිරීමට ප්‍රමාණවත් සාක්ෂි නොමැති බැවිනි. සුනිල් රත්නාය චෝදනා 15කට වැරදිකරු විය. ජනාධිපති සමාව ලැබීමෙන් පසු සුනිල් රත්නායක සිය නිවසට පැමිණ ඇති බව වාර්තා වේ."
    },
    {
        "content": "ඇය ඒ බව තහවුරු කරනු ලැබුවේ Covid-19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේදී බව රජයේ ප්‍රවෘත්ති දෙපාර්තමේන්තු නිකුත් කළ නිවේදනයේ සඳහන් විය. මේ වනවිට මෙරටින් වාර්තාවන කොරෝනා ආසාදිතයින් ගණන 102ක් බව සෞඛ්‍ය අමාත්‍යවරිය පවසන්නීය. IDH රෝහලේ ප්‍රතිකාර ලබමින් සිටි රෝගීන් සිව් දෙනෙකු සුවය ලබා අද (26) එම රෝහලෙන් පිටව ගිය බව ද සෞඛ්‍ය අමාත්‍යවරිය සඳහන් කළ බව රජයේ ප්‍රවෘත්ති දෙපාර්තමේන්තු නිකුත් කළ නිවේදනයේ වැඩිදුරටත් සඳහන් විය."
    },
    {
        "content": "COLOMBO (News 1st) – වහාම ක්‍රියාත්මකවන පරිදි දිවයිනේ පිහිටි සුපිරි වෙළඳසැල් වසා දැමීමට වැඩබලන පොලිස්පතිවරයා විසින් සියලුම පොලිස් ස්ථානාධිපතිවරුන්ට උපදෙස් ලබා දී ඇති බව පොලිස් මාධ්‍ය ප්‍රකාශකවරයා පවසයි. ඒ, අත්‍යාවශ්‍ය ආහාර ද්‍රව්‍ය නිවෙස්වලට බෙදා හැරීම සඳහා පමණක් සුපිරි වෙළඳසැල්වලට අවසර දී තිබියදී පාරිභෝගිකයින්ට භාණ්ඩ විකිණීමට කටයුතු කරන බවට තොරතුරු වාර්තා වීම හේතුවෙන් බව පොලිස් මාධ්‍ය ප්‍රකාශකවරයා සඳහන් කළේය."
    },
    {
        "content": "Update / 26.03.2020 / 9.20 PM -කොරෝනා වෛරසය ආසාදිත තවත් දෙදෙනෙකු මෙරටින් හඳුනාගත් බව සෞඛ්‍ය අමාත්‍යාංශය සඳහන් කළේය. ඒ අනුව මෙරටදී තහවුරු කරගත් කොරෝනා වෛරසය ආසාදිත සමස්ත රෝගීන් ගණන 106කි.   ඒ අනුව කොරෝනා ආසාදිත බවට මෙරටදී තහවුරු කරගත් රෝගීන් ගණන 104 දක්වා ඉහළ ගොස් තිබෙන බව සෞඛ්‍ය අමාත්‍යාංශය සඳහන් කළේය. කොරෝනා වෛරසය වැළඳී සුවය ලැබු පුද්ගලයින් 7 දෙනෙකු මේ වනවිට රෝහලෙන් පිටව ගොස් තිබේ"
    },
    {
        "content": "COLOMBO (News 1st) – ලබන 30 වැනිදා සිට අප්‍රේල් 03 වැනිදා දක්වා නිවසේ සිට වැඩ කරන කාලයක් ලෙස ප්‍රකාශයට පත් කර තිබේ. ජනාධිපති මාධ්‍ය අංශය පැවසුවේ, අත්‍යාවශ්‍ය සේවා ලෙස නම් කර ඇති ආයතන හැර සියලුම රාජ්‍ය, අර්ධ රාජ්‍ය හා පෞද්ගලික අංශ ආයතන මේ යටතට ගනු ලබන බවය. මෙම කාලසීමාව රජයේ නිවාඩු දින නොවන අතර, මහජන සේවා අඛණ්ව පවත්වාගෙන යාම සහ ජනතාව එක්රැස්වීම අවම කිරිමේ අරමුණින් මෙම පියවර ගත් බව ද ජනාධිපති මාධ්‍ය අංශය නිකුත් කළ නිවේදනයේ දැක්විය. මීට පෙර පසුගිය 20 වැනිදා ද නිවසේ සිට වැඩ කරන සතියක් රජය විසින් ප්‍රකාශයට පත් කරනු ලැබිණි."
    },
    {
        "content": "ඒ අනුව ලබන මස 10 වැනිදා දක්වා එම අවලංගු කිරීම සිදු කර ඇති බව පොලිස් මාධ්‍ය ප්‍රකාශකවරයා සඳහන් කළේය. කොරෝනා වෛරසය ව්‍යාප්ත වීම වැළැක්වීම පිණිස ශ්‍රී ලංකා පොලීසියේ උපරිම දායකත්වය ලබා දීම සඳහා මෙම පියවර ගෙන ඇති බව පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය."
    },
    {
        "content": "ඒ අනුව ජනතාවට සිය ගැටලු ඉදිරිපත් කළ හැකි දුරකතන අංක කිහිපයක් මහජන සබඳතා අංශය විසින් නිකුත් කර තිබෙන බව ජනාධිපති මාධ්‍ය අංශය පවසයි. එම දුරකතන අංක මෙසේය… රජය ලබාදෙන නියෝග ක්‍රියාත්මක නොවීම හෝ මහජනතාව අපහුතාවට පත්වන ආකාරයේ ක්‍රියාකාරක්ම පිළිබඳව හෝ පැමිණිලි අංක එම දුරකතන අංක ඔස්සේ සම්බන්ධ විය නොහැකි වුවහොත් ජනාධිපති කාර්යාලයේ සෘජු දුරකතන අංක   අමතා දිගු අංක   ඔස්සේ සම්බන්ධ විය හැකිය. මහජන සම්බන්ධතා අංශයේ අධ්‍යක්ෂ කපිල ගුණසිංහ මහතාගේ දුරකතන අංකය 077 374 3718 කොරෝනා වෛරසය පැතිරයාම ආශ්‍රිත දැනුම්දීම් සඳහා දුරකතන අංක \n ජනතාව ලබාදෙන තොරතුරු අදාළ අංශ වෙත යොමු කිරීමට පියවර ගන්නා අතර ජනාධිපතිතුමා දෙනු ලබන නියෝග හා උපදෙස් ක්‍රියාත්මක නොවීම සම්බන්ධයෙන් පූර්ණ විමර්ශනයක් ද සිදු කරන බව ජනාධිපති මාධ්‍ය අංශය නිවේදනයක් නිකුත් කළ නිවේදනයේ වැඩිදුරටත් සඳහන් විය."
    },
    {
        "content": "වැඩබලන ආරක්ෂක මාණ්ඩලික ප්‍රධානී සහ යුද හමුදාපති ලුතිනන් ජනරාල් ශවේන්ද්‍ර සිල්වා මහතා පැවසුවේ, ඒ අනුව 500 කට අධික පිරිසක් එලෙස පිටත් කර යැවෙන බවයි. ඔවුන් ඉතාලිය, ඉරානය සහ දකුණු කොරියාව යන රටවල කොරෝනා ව්‍යාප්තවීමෙන් අනතුරුව එම රටවල සිට මෙරටට පැමිණි පිරිසකි."
    },
    {
        "content": "කොරෝනා ආසාදිත ශ්‍රී ලාංකිකයෙකු ස්විට්සර්ලන්තයේදී මිය ගොස් තිබේ. මෙලෙස මිය ගොස් ඇත්තේ, 59 හැවිරිදි පුත්තලම ප්‍රදේශයේ පදිංචිකරුවෙකි. විදේශ සබඳතා අමාත්‍යාංශය පැවසුවේ, සේවය සඳහා ස්විට්සර්ලන්තයට ගොස් සිටි පුද්ගලයෙකු එලෙස මිය ගොස් ඇති බවයි."
    },
    {
        "content": "පසුගිය 20 වැනි දා සවස 6.00 සිට අද උදෑසන 6.00 දක්වා කාලය තුළ අදාළ පිරිස අත්අඩංගුවට ගෙන ඇති අතර යතුරු පැදි සහ ත්‍රිරෝද රථ ඇතුළු රථ වාහන 1033 ක් ද පොලීසිය භාරයට ගෙන ඇතැයි පොලීසිය පැවසීය. ඊයේ උදෑසන 6.00 සිට අද උදෑසන 6.00 දක්වා කාලය තුළ පමණක් අත්අඩංගුවට ගෙන ඇති පිරිස 533 ක් බව පොලිස් මාධ්‍ය ඒකකය සඳහන් කළේ ය. එම කාලය තුළ වාහන 98 ක් ද පොලීසිය භාරයට ගෙන තිබේ."
    },
    {
        "content": "අමාත්‍යවරයා මේ බව සඳහන් කළේ, රජයේ ප්‍රවෘත්ති දෙපාර්තමේන්තුවේදී පැවති අමාත්‍ය මණ්ඩල තීරණ දැනුම් දීමේ මාධ්‍ය හමුවේදීය. පවතින තත්ත්වය හමුවේ පසුගියදා ජනාධිපතිතුමා විසින් නිකුත් කළ සහන පැකේජය ක්‍රියාත්මක කිරීම ඇතුළු කරුණු කිහිපයක් සම්බන්ධයෙන් මෙහිදී අමාත්‍ය බන්දුල ගුණවර්ධන මහතා අදහස් පළ කළේය. * වාණිජ බැංකු, කල්බදු සමාගම්, මූල්‍ය අයාතන යන කේෂත්‍ර තුනෙන්ම ලීසිං අරන් තිබේනම්, ලීසිංවල වාරික පොලිය ගෙවීම මාස 6කට අත්හිටුවීමට පියවර. * මාණ්ඩලික නිලධාරීන් නොවන අනික් සියලුම රාජ්‍ය සේවකයින්ට ණය වාරික පොලිය අඩු කිරීම මැයි මාසෙයේ 30වනදා දක්වා අත්හිටුවීමට පියවර * ලක්ෂ 10ට අඩු බැංකුවලින් ලබාගත් පුද්ගලික ණය වාරික ලබා ගැනීම මාස 3කට අත්හිටුවීමට පියවර * විදුලිබිල, වරිපනම් ආදායම් බලපත්‍ර ආදිය ගෙවීමට චෙක්පත් නිකුත් කර තිබේනම් එම චෙක් පත්වල වලංගු කාලය මැයි 30 දක්වා දීර්ඝ කෙරේ. * 50,000ට අඩු ණය පත් වලින් ගනුදෙනු කරන අයට ණය පොලී අනුපාතය සියයට 15 දක්වා අඩු කිරීමට පියවර * පොලිස්, හමුදා, සෞඛ්‍ය, රජයේ සේවකයන්ගේ අග්‍රහාර රක්ෂණ ප්‍රතිලාභ දෙගුණයකින් වැඩි කිරීමට පියවර. * සමෘද්ධිලාභීන්ට රුපියල් 10,000 දක්වා පොලී රහිත ණයක් ගැනීමට අවස්ථාව"
    },
    {
        "content": "ඒ අනුව ඉහත සඳහන් කාල සීමා සඳහා 2020 අප්‍රේල් 30 දින හෝ එදිනට ‍පෙර කරනු ලබන ගෙවීම්, නියමිත දිනට කරනු ලබන ගෙවීම් සේ සළකනු ලබන අතර පද්ධතිය මගින් ඉහත සඳහන් කාල සීමා සඳහා ප්‍රමාද ගෙවීම් මත පනවනු ලබන දණ්ඩන ඉවත් කරනු ලැබේ. රට තුළ පවතින තත්ත්වය හමුවේ බදු ගෙවීම් පිළිබඳ දේශීය ආදායම් කොමසාරිස් ජනරාල්වරයා විසින් නිකුත් කරනු ලැබූ මාධ්‍ය නිවේදනයේ පහත දැක්වේ."
    },
    {
        "content": "එහි ලේකම් ඒ.ආර්.ආටිගල මහතා සඳහන් කළේ, ආරක්ෂක කටයුතු, සෞඛ්‍ය සේවා ඇතුළු සියලු කටයුතු සඳහා අවශ්‍ය මුදල් ලබාදීමට ඕනෑම මොහොතක කටයුතු කරන බවය. අත්‍යවශ්‍ය ද්‍රව්‍ය ජනතාවට ඔවුන්ගේ නිවෙස් වෙත බෙදා හැරීම සඳහා ගත හැකි සියලු පියවර ගෙන ඇති බව ද ලේකම්වරයා සඳහන් කළේ ය. මේ අතර අප්‍රේල් මාසයට අදාළ රාජ්‍ය සේවක වැටුප ලබන 10 වැනි දාට පෙර ගෙවීමට තීරණය කර තිබේ. අමාත්‍යාංශ ලේකම් එස්.ආර්.ආටිගල මහතා පැවසුවේ, ඊට අදාළ කටයුතු මේ වනවිට සුදානම් කරමින් ඇති බවයි. මීට අමතරව විශ්‍රාම වැටුප ලබන 03 වැනි දා ගෙවීමට පියවර ගන්නා බව මුදල් අමාත්‍යාංශය පැවසුවේ ය."
    },
    {
        "content": "COLOMBO (News 1st) – වහාම ක්‍රියාත්මක වන පරිදි රජයේ ඔසුසැල් හැර අනෙකුත් සියලුම ඖෂධහල් නැවත දැනුම් දෙනතුරු වසා දැමීම සඳහා වැඩබලන පොලිස්පතිතුමා විසින් සියලුම පොලිස් ස්ථානාධිපතිවරුන්ට උපදෙස් ලබා දී ඇති බව පොලිස් මාධ්‍ය ප්‍රකාශකවරයා පවසයි. පොලිස් මාධ්‍ය ප්‍රකාශකවරයා වැඩිදුරටත් සඳහන් කළේ, එම ඖෂධහල් මගින් ඖෂධ නිවෙස්වලට බෙදාහැරීම සඳහා ඉඩ ලබා දී ඇති බව ය."
    },
    {
        "content": "COLOMBO (News 1st) – එළවළු සඳහා ඊයේ මධ්‍යම රාත්‍රියේ සිට ක්‍රියාත්මකවන පරිදි උපරිම තොග මිලක් නියම කර තිබේ. ඒ අනුව, එළවළු තොග වෙළද මධ්‍යස්ථානවලින් පිට විකිණීමේදී සිල්ලර මිලට එකතු කළ හැක්කේ 1kgඑකකට රුපියල් 40ක් පමණක් බව පාරිභෝගික කටයුතු පිළිබඳ අධිකාරිය පවසයි. කැරට් 1kg ක උපරිම තොග මිල රුපියල් 150 ක්, ලීක්ස් 1kg ක් විකිණිය හැකි උපරිම සිල්ලර මිල රුපියල් 120 ක් ලෙස නියම කර ඇතැයි, පාරිභෝගික කටයුතු පිළිබඳ අධිකාරිය සඳහන් කළේය. බෝංචි 1kg ක උපරිම තොග මිල රුපියල් 120කි. ගෝවා සඳහා පනවා ඇති උපරිම තොග මිල රුපියල් 100 ක් වේ. බීට් 1kg ක් සඳහා පනවා ඇති උපරිම තොග මිල රුපියල් 80 කි. මාළුමිරිස් 1kg ක් අලෙවි කළ හැකි උපරිම තොග මිල රුපියල් 150කි. රුපියල් 100 ක උපරිම තොග මිලකට තක්කාලි 1kg ක් අලෙවි කළ හැකි වේ. බණ්ඩක්කා 1kg ක් සඳහා පනවා ඇති උපරිම තොග මිල රුපියල් 70 කි. අළු කෙසෙල් 1kg ක් අලෙවි කළ හැකි උපරිම තොග මිල රුපියල් 70 ක් වන බව පාරිභෝගික කටයුතු පිළිබඳ අධිකාරිය පැවසුවේය. මීට අමතරව අමුමිරිස් 1kg ක උපරිම තොග මිල රුපියල් 200 කි. වම්බටු 1kg ක උපරිම තොග මිල රුපියල් 100ක් වේ. දෙහි සහ ඉගුරු 1kg ක් සඳහා පනවා ඇති උපරිම තොග මිල 150කි. මීට අමතරව තවත් එළවළු වර්ග රැසකට උපරිම තොග මිලක් නියම කළ බව, පාරිභෝගික කටයුතු පිළිබඳ අධිකාරිය පැවසුවේය. මේ අතර, නියම කළ මිලට වඩා වැඩි මිලට පිටකොටුව මැනිං වෙළඳපොළේ එළවළු විකුණූ වෙළඳුන් හතර දෙනෙකු අත්අඩංගුවට ගත් බව, පාරිභෝගික අධිකාරිය සඳහන් කළේය. එම අධිකාරිය සඳහන් කළේ, රුපියල් 150 කට මිල නියම කර තිබෙන කැරට් 1kg ක් රුපියල් 450 කටත් , රුපියල් 150 ක් ව පවතින මාළු මිරිස් 1kg ක් රුපියල් 375 කටත්, රුපියල් 100 ක් වල තක්කාලි 1kg ක් රුපියල් 250 කටත් මෙම වෙළදුන් අලෙවි කර ඇති බවයි. සැකකාර වෙළදුන් ඉදිරි විමර්ශන සඳහා පොලිසිය වෙත භාර දි තිබේ."
    },
    {
        "content": "COLOMBO (News 1st) – බ්‍රිතාන්‍ය අග්‍රාමාත්‍ය බොරිස් ජොන්සන්ට කොරෝනා වෛරසය ආසාදනය වී ඇති බවට තහවුරු වී ඇතැයි බීබීසී පුවත් සේවය අනාවරණය කළේය. බොරිස් ජොන්සන් 55 හැවිරිදි වියේ පසුවේ. බ්‍රිතාන්‍යයේ මේ වනවිට කොරෝනා ආසාදිතයින් 11,000කට වැඩි පිරිසක් සිටින අතර පුද්ගලයින් 580ක් මියගොස් තිබෙන බව විදෙස් වාර්තා පවසයි. කොරෝනා වෛරසය වැළඳී සුවය ලැබූ පිරිස 150කි. බ්‍රිතාන්‍යයේ ඔටුන්න හිමි චාල්ස් කුමරුට ද කොරෝනා වෛරසය ආසාදනය වී ඇතැයි පසුගිය 25 වැනිදා අනාවරණය විය. චාල්ස් කුමරු මේ වනවිට 71වැනි වියේ පසුවේ."
    },
    {
        "content": "COLOMBO (News 1st ) – දැනට රට පුරා ක්‍රියාත්මක පොලිස් ඇඳිරි නීතිය අකුරටම පිළිපදින ලෙස රජය ජනතාවට දැනුම් දෙන්නේය. පොලිස් ඇඳිරි නීති රෙගුලාසි තදින්ම ක්‍රියාත්මක කරන ලෙසට පොලීසියට හා ත්‍රිවිධ හමුදාවට උපදෙස් දී ඇති බව ද ජනාධිපති මාධ්‍ය අංශය නිකුත් කළ නිවේදනයක සඳහන් විය."
    },
    {
        "content": "60 හැවිරිදි මාරවිල පදිංචිකරුවෙකු වන ඔහු ඊයේ රාත්‍රී ජීවිතයෙන් සමුගත්තේ, අංගොඩ බෝ වන රෝග විද්‍යායතනයේ ප්‍රතිකාර ලබමින් සිටියදීයි. දේහය පිළිබඳ අවසන් කටයුතු මහජන සෞඛ්‍ය පරීක්ෂකවරුන්ගේ හා පොලීසියේ අධීක්ෂණය යටතේ සිදු කෙරිණ. මෘත දේහය IDH රෝහලේ සිට අවමංගල්‍යය රථයකින් කොටිකාවත්ත පොදු සුසාන භූමිය වෙත රැගෙන ආවේ ය. අප වාර්තාකරු ප්‍රකාශ කළේ, මෘත දේහය බැලීමට එක් ඥාතියෙකුට පමණක් අවස්ථාව හිමිවූ බවයි. ආදාහනයෙන් පසූ අවමංගල්‍ය රථය විෂබීජහරණයට ලක් කෙරිණ."
    },
    {
        "content": "COLOMBO (News 1st) – මෙරට වරායන් වෙත පිවිසෙන සියලු නෞකා ප්‍රමාද ගාස්තු හා පිවිසුම් ගාස්තු ගෙවීමෙන් නිදහස් කර තිබේ. ජනාධිපති ගෝඨාභය රාජපක්ෂ මහතාගේ උපදෙස් පරිදි එම තීරණය ගෙන තිබෙන බව ජනාධිපති මාධ්‍ය අංශය පවසයි. පොලිස් ඇඳිරි නීතිය ක්‍රියාත්මක කාලය තුළ දිවයිනේ වරාය වෙත පිවිසෙන නෞකාවලට අවශ්‍ය පහසුකම් නොපමාව සලසන්නැයි ජනාධිපතිතුමා උපදෙස් දී ඇතැයි වරාය අධිකාරියේ සභාපති ජෙනරාල් දයා රත්නායක මහතා උපුටා දක්වමින් ජනාධිපති මාධ්‍ය අංශය නිවේනය කළේය. මේ අතර සියලු වරාය මෙහෙයුම් ආශ්‍රිත සේවාවන් සාමාන්‍ය පරිදි පවත්වාගෙන යාමට තවත් සහන රැසක් ලබා දී තිබේ. ආනයන, අපනයන කටයුතු අඛණ්ඩව සිදු කිරීමට අවශ්‍ය සහන, ව්‍යාපාරිකයින්ට වරාය පරිශ්‍රයේදීම ලබාදීමට මේ යටතේ පියවර ගැනෙනු ඇති. ඒ අනුව, ඇඳිරි නීතිය බලාත්මක කාලසීමාවේදී වරාය පරිශ්‍රයේ භාණ්ඩ මෙහෙයවීමේ දී ආනයනික බහාලුම් හා නැව් භාණ්ඩ සහ ආනයනික හිස් බහාලුම් සඳහා අය කරන අංගන හා ගුදම් කුලී ගාස්තු සම්පූර්ණයෙන් නිදහස් කර තිබේ. වරාය ආශ්‍රිත ප්‍රවාහනය සඳහා යොදාගන්නා ට්‍රක්, ලොරි, ටිපර්, බවුසර් රථ සහ නියෝජිත ආයතනවල පොදු හා පෞද්ගලික රථ සඳහා වරාය පරිහණය සඳහා දැනට ලබාගෙන ඇති වරාය දොරටු ප්‍රවේශ හා පුද්ගල ප්‍රවේශ අවසර පත්ද වලංගු වනු ඇති. වරාය ආශ්‍රිත රාජකාරී කටයුතුවල නිරත පුද්ගලික අංශයේ අත්‍යාවශ්‍ය සේවක පිරිස් සඳහා පොලිස් ඇඳිරි නීති කාලසීමාවේ ගමන් කිරීමේ අවසර පත්‍ර වරාය අධිකාරියේ නිර්දේශ මත ශ්‍රී ලංකා පොලීසිය මගින් නිකුත් කිරීමට නියමිතය. වරාය තුළ ක්‍රියාත්මක පර්යන්ත සේවා හා අන්තර් පරියන්ත සේවාවන්හි නිරත බහාලුම් , භාණ්ඩ ප්‍රවාහන රථ සඳහා අවශ්‍ය ඉන්ධන මුදල් ගෙවීමේ පදනම මත ශ්‍රී ලංකා වරාය අධිකාරියේ ඉන්ධන පිරවුම්හල් වලින් ලබා ගැනීමේ පහසුකම ද හිමි වේ."
    },
    {
        "content": "COLOMBO (News 1st) – අද සිට පොලිස් ඇඳිරි නීතිය උල්ලංඝණය කරන පුද්ගලයින්ට පොලිස් ඇප ලබා නොදෙන බව නියෝජ්‍ය පොලිස්පති අජිත් රෝහණ මහතා පවසයි."
    },
    {
        "content": "ඒ අනුව මෙරටින් වාර්තාවන කොරෝනා ආසාදිතයින් ගණන 113ක් දක්වා ඉහළ ගොස් තිබේ. කොරෝනා වැළඳීමෙන් සිදු වූ මෙරට පළමු මරණය ද මීට ටික වේලාවකට පෙර වාර්තා විය. ඔහු මාරවිල පදිංචි, 60 හැවිරිදි පුද්ගලයෙකි. කොරෝනා ආසාදිතයින් 9 දෙනෙකු ද සුවය ලබා පිටව ගොස් තිබෙන බව සෞඛ්‍ය අමාත්‍යාංශය පවසයි. වෛද්‍ය අධීක්ෂණය යටතේ සිටින කොරෝනා බවට සැක සහිත රෝගීන් ගණන 199කි."
    },
    {
        "content": "මියගිය පුද්ගලයා මාරවිල ප්‍රදේශයේ පදිංචි වයස අවුරුදු 60ක පිරිමි පුද්ගලයෙකු බව වෛද්‍ය අනිල් ජාසිංහ මහතා සඳහන් කළේය. ඔහු වසර කිහිපයකට පෙර වකුගඩු බද්ධ කිරීමකට ලක්ව ඇති අතර දියවැඩියා හා අධික රුධිර පීඩනයෙන් පෙළුණු බව ද වෛද්‍ය අනිල් ජාසිංහ මහතා සඳහන් කළ බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනයේ සඳහන් විය."
    },
    {
        "content": "COLOMBO (News 1st) – දිවයිනට පැමිණීමේ අපේක්ෂාවෙන් සිටින විදෙස්ගත ශ්‍රී ලාංකිකයින්ගෙන් රජය විසින් ඉල්ලීමක් සිදු කරනු ලැබ තිබේ. ඒ , කොරෝනා වෛරසය රට තුළ මර්දනය කරන තෙක්, තමන් වෙසෙන ස්ථානයේ සුරක්ෂිතව සිටින ලෙස ය."
    },
    {
        "content": "හමුදා ප්‍රකාශක, බ්‍රිගේඩියර් චන්දන වික්‍රමසිංහ මහතා සඳහන් කළේ, ඒ අතරින් පුද්ගලයින් 167 දෙනෙකු වව්නියාව පොම්පෙමඩු නිරෝධායන මධ්‍යස්ථානයේ සිටි පුද්ගලයින් බවයි. ඊට අමතරව පූනානි මධ්‍යස්ථානයේ සිටි පුද්ගලයින් 78 දෙනෙකු නිවෙස් බලා පිටත්කර යවා තිබේ. ගල්කන්ද නිරෝධායනය මධ්‍යස්ථානයෙන් පිටව ගොස් ඇති පුද්ගලයින් සංඛ්‍යාව 60 කි."
    },
    {
        "content": "කුරුණෑගල, උහුමිය ප්‍රදේශයේදී ඔහු අත්අඩංගුවට ගත් බව පොලිස් මාධ්‍ය ප්‍රකාශකවරයා පවසයි. අත්අඩංගුවට ගත් පුද්ගලයා 38 හැවිරිදි අයෙකු බව පොලීසිය සඳහන් කළේය."
    },
    {
        "content": "ඒ අනුව මේ වන විට රෝහල්ගතව ප්‍රතිකාර ලබන ආසාදිතයින් සංඛ්‍යාව 105කි. අංගොඩ බෝවන රෝග විද්‍යායතනයේ ප්‍රතිකාර ලබමින් සිටි 60 හැවිරිදි මාරවිල පදිංචිකරුවෙකු ඊයේ පස්වරුවේ මිය ගියේ ය. සුවය ලැබූ කොරෝනා ආසාදිතයින් දෙදෙනෙක් ඊයේ පිටව ගියහ. ඒ අනුව සුවය ලැබූ සමස්ත ආසාදිතයින් සංඛ්‍යාව 9 කි. සැකසහිත රෝගීන් 199 දෙනෙක් වෛද්‍ය අධීක්ෂණය යටතේ රෝහල් කිහිපයක ප්‍රතිකාර ලබමින් සිටිති."
    },
    {
        "content": "උණුසුම් කාලගුණය පිළිබඳ අවවාදාත්මක නිවේදනයක් නිකුත් කරමින් කාලගුණ විද්‍යා දෙපාර්තමේන්තුව සඳහන් කළේ, මන්නාරම, වව්නියාව, අනුරාධපුරය, ගාල්ල, මාතර සහ මොනරාගල දිස්ත්‍රික්කවලට ද අද දැඩි උණුසුම් කාලගුණයක් අපේක්ෂා කළ හැකි බවයි. කුඩා දරුවන් වයෝවෘද්ධ පුද්ගලයින් සහ රෝගී පුද්ගලයින් ඒ පිළිබඳ වැඩි අවධානයක් යොමු කළ යුතු වේ. කාලගුණ විද්‍යා දෙපාර්තමේන්තුව ජනතාවට දැනුම් දෙන්නේ උණුසුම් කාලගුණය පවතින අවස්ථාවලදී ප්‍රමාණවත් පරිදි ජලය පානය කර, සෙවණ ඇති ස්ථානවල රැඳී සිටින ලෙසයි."
    },
    {
        "content": "මෙරට පළමු කොරෝනා මරණය ද ඊයේ රාත්‍රියේ වාර්තා විය. සෞඛ්‍ය අමාත්‍යංශය සඳහන් කළේ, අංගොඩ බෝවන රෝග විද්‍යායතනයේ ප්‍රතිකාර ලබමින් සිටි 60 හැවිරිදි පුද්ගලයෙකු එලෙස මියගොස් ඇති බවයි. මාරවිල පදිංචි අදාළ පුද්ගලයා දියවැඩියා සහ අධිරුධිර පීඩනය යන රෝගවලින් පෙළෙන්නෙකි. ඊට අමතරව ඔහු වකුගඩු බද්ධ කිරීමකට ද ලක්වූ පුද්ගලයෙකු බව සෞඛ්‍ය අමාත්‍යංශය සඳහන් කළේ ය. මේ අතර මෙරටින් ඊයේ තවත් කොරෝනා ආසාදිතයින් 7 දෙනෙකු වාර්තා විය. ඒ අනුව මෙරටින් වාර්තා වී ඇති සමස්ත කොරෝනා ආසාදිතයින් සංඛ්‍යාව 113 කි. සුවය ලැබූ තවත් කොරෝනා ආසාදිතයින් දෙදෙනෙකු ඊයේ පිටව ගියහ. ඒ අනුව සුවය ලැබූ සමස්ත ආසාදිතයින් සංඛ්‍යාව 9 ක් බව සෞඛ්‍ය අමාත්‍යංශය සඳහන් කළේ ය. සැක සහිත රෝගීන් 199 දෙනෙක් වෛද්‍ය අධීක්ෂණය යටතේ රෝහල් කිහිපයක ප්‍රතිකාර ලබමින් සිටිති. මේ අතර රජයේ වෛද්‍ය නිලධාරින්ගේ සංගමය පවසන්නේ, වෛද්‍යවරුන් දෙදෙනෙකුට ද මේ වන විට කොරෝනා වෛරසය ආසාදනය වී ඇති බවයි. එහි මාධ්‍ය ප්‍රකාශක සමන්ත ආනන්ද මහතා සඳහන් කළේ, තවත් වෛද්‍යවරුන් 10 දෙනෙකු ස්වයං නිරෝධායන ක්‍රියාවලියකට යොමුව ඇති බවයි. අප්‍රේල් 7 වැනිදා දක්වා කාල සීමාව තුළ මෙරටින් කොරෝනා ආසාදිතයින් වාර්තා වීමේ වැඩිවීමක් පෙන්නුම් කළ හැකි බව ද වෛද්‍ය සමන්ත ආනන්ද මහතා සඳහන් කළේ ය. වෛරසය පැතිරීමේ තෙවන අදියර වන කණ්ඩායම් වශයෙන් රෝගය පැතිර ගිය තත්ත්වයක් දැනට පෙන්නුම් කරන බවත්, වෛරසය පැතිරීමේ සිව් වන අදියරට පැමිණිය හොත් භයානයක තත්ත්වයක් බව ද වෛද්‍යවරයා වැඩිදුරටත් පැවසී ය. මේ අතර කොරෝනා ව්‍යසනය මර්දනයට රජය ගන්නා ක්‍රියාමාර්ග වලට සහය වන්නැයි රාමඥ්ඤ මහා නිකායේ මහ නායක අතිපූජ්‍ය නාපනේ පේමසිරි මහ නා හිමියන් ඊයේ රට වැසියන්ගෙන් ඉල්ලා සිටී."
    },
    {
        "content": "බන්ධනාගාර කොමසාරිස් ජනරාල් ටී. එම්. ජේ. ඩබ්ලිව්. තෙන්නකෝන් මහතා සඳහන් කළේ , ඒ සඳහා අධිකරණ සේවා කොමිෂන් සභාවේ අනුමැතිය හිමිව ඇති බවයි. ඒ අනුව අදාළ රැඳවියන් නිදහස් කිරීමේ ක්‍රියාවලිය ආරම්භ කර තිබෙනවා. කොරෝනා වෛරසය ව්‍යාප්ත වෙමින් ඇති පසුබිමක බන්ධනාගාර තුළ පවතින තදබදය අවම කිරීම, එහි අරමුණයි. ඒ අනූව ලබන 3 වැනිදාට පෙර අනුමැතිය හිමිවූ ඇප ලබා දිය හැකි සියලු රැඳවියන් නිදහස් කරන බව, බන්ධනාගාර කොමසාරිස් ජනරාල්වරයා සඳහන් කළේ ය."
    },
    {
        "content": "ඒ, අකුරණ නගරයේ පුද්ගලයෙකුට කොරෝනා ආසදනය වී ඇති බවට තහවුරු වීමත් සමගයි. යුද හමුදාපති ලුතිනන් ජනරාල් ශවේන්ද්‍ර සිල්වා මහතා පැවසුවේ,  එම ආසාදිතයා හමුවූවීමෙන් පසු අකුරණ නගරය එලෙස නිරෝධායනයකට ලක් කරමින් පවතින බවයි. ඒ අනුව කිසිදු පුද්ගලයෙකුට අකුරණ ගම්මානයට ඇතුළු වීම හෝ ඉන් පිටවීම සම්පූර්ණයෙන් තහනම් වනු ඇති."
    },
    {
        "content": "මීට පෙර මහනුවර දිස්ත්‍රික්කයේ පනවා තිබූ ඇඳිරි නීතිය හෙට උදෑසන 6.00ට ඉවත් කර යළි දහවල් 2.00ට නැවත පැනවීමට තිබුණද අකුරණ නගරය නිරෝධායනයට ලක් කිරීම හේතුවෙන් එම දිස්ත්‍රික්කයට පැනවූ ඇඳිරි නීතිය නැවත දැනුම්දෙනතුරු ක්‍රියාත්මක කිරීමට තීරණය කර තිබේ. දිවයිනේ අනිකුත් සියලුම දිස්ත්‍රික්කවල හෙට, (මාර්තු 30 සඳුදා) උදෑසන 6.00ට ලිහිල් කෙරෙන ඇඳිරි නීතිය යළි දහවල් 2.00ට නැවත පනවනු ලබන බව ජනාධිපති මාධ්‍ය අංශය සඳහන් කළේය. අත්‍යාවශ්‍ය සේවා හැර වෙනත් කාර්යයන් සඳහා දිස්ත්‍රික්ක අතර ගමනාගමනය සම්පූර්ණයෙන්ම තහනම් කර තිබේ. අත්‍යාවශ්‍ය සේවා කර්යක්ෂමව පවත්වාගෙන යනු පිණිස යොදා ඇති ක්‍රමවේද අවභාවිත කරන අයට එරෙහිව නීතිය තදින්ම ක්‍රියාත්මක \nකරන බව ජනාධිපති මාධ්‍ය අංශය නිකුත් කළ නිවේදනයේ දැක්වේ. කොරෝනා වෛරසය ව්‍යාප්තිය නතර කිරීමට ඉවහල් වන ක්‍රියාමාර්ග ගෙන ඇත්තේ හුදෙක් ජනතාවගේ සුබ සිද්ධිය උදෙසා බැවින් එකී ක්‍රියාමාර්ග සහ උපදෙස් වගකීමෙන් පිළිපදින ලෙස රජය ජනතාවගෙන් ඉල්ලා සිටී. මහනුවර දිස්ත්‍රික්කයේ අකුරණ නගරයට අමතරව කළුතර දිස්ත්‍රික්කයේ අටලෝගම සම්පූර්ණයෙන්ම හුදකලා ප්‍රදේශ ලෙස නම් කර තිබෙන බව ද ජනාධිපති මාධ්‍ය අංශය නිකුත් කළ නිවේදනයේ දැක්වේ. කිසිම පුද්ගලයෙකුට මෙම ගම්මාන දෙකට ඇතුළුවීමට හෝ ඉන් පිටවීම සම්පූර්ණයෙන්ම තහනම් කර තිබේ."
    },
    {
        "content": "සිවිල් ගුවන් සේවා අධිකාරිය සඳහන් කළේ, පවතින තත්ත්වය සැළකිල්ලට ගනිමින්  අප්‍රේල් 7 වනදා දක්වා එම තහනම දීර්ඝ කළ බවයි. මීට පෙර එම තහනම පනවා තිබුණේ, ලබන 31 වන දා දක්වායි. මේ අතර විදේශීය සංචාරකයින් 15000 ක් පමණ තවදුරටත් මෙරට රැදී සිටින බව සංචාරක සංවර්ධන මණ්ඩලය පවසයි. එහි සභාපති කිමාලි ප්‍රනාන්දු මහත්මිය සඳහන් කළේ, ඔවුන් සිය රටවලට පිටත් කර යැවීම සඳහා විධිමත් වැඩපිළිවෙළක් ක්‍රියාත්මක බවයි."
    },
    {
        "content": "ඔහු ත්‍රීකුණාමලය ප්‍රදේශයේ පදිංචි ධීවරයෙකි. කොරෝනා වෛරසය ආසාදනය වී ඇති පුද්ගලයෙකු ඇසුරු කළ නිරෝධායනය සඳහා යොමු කළ යුතුව ඇති පුද්ගලයෙකු ත්‍රීකුණාමලය ප්‍රදේශයෙන් ධීවර කටයුතු සඳහා පිටත්ව ගොස් හොර රහසේ නැවතත් ගොඩබිමට පැමිණීමට උත්සහ දරණ බවට ත්‍රීකුණාමලය පොලීසිය විසින් නාවික හමුදාව වෙත දැනුම් දී තිබේ. ඒ අනුව වහාම ක්‍රියාත්මක වූ නාවික හමුවේ නැගෙනහිර නාවික විධානයට අයත් නාවිකයින් පිරිසක් විසින් එම පුද්ගලයා ධීවර කටයුතු සඳහා පිටත්ව ගිය යාත්‍රාව සොයා මෙහෙයුම් කටයුතු ආරම්භ කරන ලදී. අදාල පුද්ගලයා ගමන්ගත් යාත්‍රාව සහ සැකපිට තවත් යාත්‍රා 2ක් සමග පුද්ගලයින් දස දෙනෙකු ත්‍රීකුණාමලය වරාය වෙත අද අලුයම රැගෙන ආවේය. අනතුරුව නාවික හමුදා වෛද්‍ය කණ්ඩායමක් විසින් සියලු ආරක්‍ෂක විධි විධාන අනුගමනය කරමින් එම යාත්‍රාවන්හී ගමන් ගත් පුද්ගලයින්හට මූලික රෝග ලක්‍ෂණ ඇතිද යන්න සම්බන්ධයෙන් සොයා බලන ලදී. ඔවුන් ගමන් ගත් යාත්‍රාවන් ද නාවික හමුදාවේ රසායනික, ජීව විද්‍යාත්මක, විකිරණ හා න්‍යෂ්ටික (Chemical, Biological, Radiological and Nuclear) හදිසි ප්‍රතිචාර දැක්වීම පිළිබඳ ඒකකය විසින් විෂබීජහරණට ලක් කිරීමටද කටයුතු කළේය. මෙසේ නාවික හමුදාව විසින් ගොඩබිමට ගෙන්වා ගත් පුද්ගලයින් සියලුදෙනා ත්‍රීකුණාමලය පොලීසිය වෙත භාරදී තිබේ."
    },
    {
        "content": "පොලීසීය සඳහන් කළේ, එම කාලසීමාව තුළ වාහන 184 ක් සිය භාරයට ගෙන ඇති බවයි. පසුගිය 20 වන දා සිට අද උදෑසන 6 දක්වා කාලය තුළ අත්අඩංගුවට ගෙන ඇති සමස්ත පුද්ගලයින් සංඛ්‍යාව 6041කි. එම කාල සීමාව තුළ වාහන 1477 ක් පොලිස් භාරයට ගෙන තිබිණ."
    },
    {
        "content": "ඒ අනුව පහත සඳහන් දුරකතන අංක ඇමතීමෙන් දරුවාට අදාළ සායන හෝ විශේෂඥ වෛද්‍යවරයා සම්බන්ධ කර ගත හැකියි. ඒ අනුව දරුවාගේ ඖෂධ අවසන් වීමට ප්‍රථම සතියේ දිනවල පෙරවරු 8 සිට පස්වරු 2 දක්වා එම අංක ඇමතීමෙන් තොරතුරු ලබා ගත හැකි බව රිජ්වේ ආර්යා ළමා රෝහල දැනුම් දී සිටී."
    },
    {
        "content": "COLOMBO (News 1st): රජයේ ඔසුසැල්වලට අමතරව, පුද්ගලික ඖෂධහල් හරහා ද WhatsApp, Viber, E-mail සහ දුරකතන මාර්ග හරහා ඖෂධ ඇනවුම් කිරීමේ පහසුකම මේ වනවිට සලසා දී තිබේ. ඒ අනුව  වෙබ් පිටුව හරහා අදාළ ඖෂධහල්වල ලැයිස්තුව හා දුරකතන අංක මෙන්ම WhatsApp, Viber අංක හා E-mail ලිපිනයන් ලබා ගැනීමේ අවස්ථාව ලබා දී තිබේ. ඔබේ පහසුව සඳහා අප අදාල ලයිස්තුව මෙසේ පළ කරන්නෙමු. ළඟම ඖෂධ හලේ තොරතුරු සඳහා පිවිසෙන්න"
    },
    {
        "content": "ලංකා සතොස ප්‍රධාන විධායක නිලධාරී දුෂ්මන්ත තොටවත්ත මහතා සඳහන් කළේ, පාරිභෝගිකයින්ට ඇණවුම් කර භාණ්ඩ ලබාගැනීමේ පහසුකම් සලසා ඇති බවයි."
    },
    {
        "content": "කොරෝනා රෝගීන්ට ප්‍රතිකාර කිරීම සඳහා සෞඛ්‍ය අමාත්‍යංශය වෙත මෙම රෝබෝ යන්ත්‍රය පරිත්‍යාග කරනු ලැබ ඇත්තේ, පෞද්ගලික සමාගමක් විසිනි. මෙම රොබෝ යන්ත්‍රය ඊයේ රෝහල තුළදී අත්හදා බලා ඇති අතර එමගින් හුදාකලාව සිටින රෝගියාට අවශ්‍ය ඖෂධ රැගෙන යාමට මෙන්ම රෝගියා සහ සෞඛ්‍ය කාර්ය මණ්ඩලය අතර සන්නිවේදන කටයුතු ද සිදු කිරීමේ හැකියාව පවතී. රොබෝ යන්ත්‍රයට අවට ඇති වස්තූන් හා පුද්ගලයින් සමග නොගැටී ගමන් කළ හැකි අතර වේගය ද පාලනය කළ හැකි ය."
    },
    {
        "content": "සෞඛ්‍ය සේවා අධ්‍යක්ෂ ජනරාල්වරයා නිවේදනයක් නිකුත් කරමින් පවසන්නේ, රෝගීන් සිය සායනික පොත සමග නිවැරදි ලිපිනය හා දුරකතන අංකය ලබා දී නොමැති නම්, අදාළ රෝහලට ඇමතුමක් ලබා දී අදාළ තොරතුරු යාවත්කාලීන කරන ලෙසයි. ඉන් පසු රෝහල් කාර්ය මණ්ඩලය අදාළ බෙහෙත් පැකට්ටුව සකස් කර තැපැල් නිලධාරියා මගින් එය නිවසටම ලැබෙන්නට සලස්වනු ඇති."
    },
    {
        "content": "ඒ අනුව මේ වනවිට සුවය ලැබූ පුද්ගලයින් ගණන 10කි. කොරෝනා වෛරස ආසාදිතයින් 115 දෙනෙකු මේ වනවිට මෙරටින් හඳුනාගෙන තිබේ. ඉන් රෝගීන් 104 දෙනකු මේ වනවිට රෝහල්වල ප්‍රතිකාර ලබමින් සිටී. ඔවුන්ගෙන් 94ක් ජාතික බෝවන රෝග විද්‍යාතනයේත් (IDH), 9 දෙනෙකු වැලිකන්ද මූලික රෝහලෙත්, එක් අයෙකු මුල්ලේරියාව මූලික රෝහලෙත් නේවාසිකව ප්‍රතිකාර ගනිමින් සිටී. කොරෝනා වැළඳීමෙන් එක් පුද්ගලයෙකු ඊයේ මිය ගියේය. ඔහු 60 හැවිරිදි වියේ පසු වූ මාරවිල ප්‍රදේශයේ පදිංචිකරුවෙකි."
    },
    {
        "content": "රාජ්‍ය ඖෂධ සංස්ථාවේ සභාපති වි‍ශේෂඥ වෛද්‍ය ප්‍රසන්න ගුණසේන මහතා සඳහන් කළේ , එම ඖෂධ තොගය ලබන අඟහරුවාදා මෙරටට ලැබීමට නියමිත බවය. මේ අතර රෝගීන්ට අවශ්‍ය ඖෂධ, මධ්‍යම තැපැල් හුවමාරුව හරහා බෙදා හැරීමේ වැඩපිළිවෙළ ද අද ආරම්භ විය. මෙරට සෞඛ්‍ය කාර්ය මණ්ඩලවල ආරක්ෂාව සඳහා උපකරණ තොගයක් චීනය විසින් මෙරටට ලබා දී තිබේ. වි‍ශේෂඥ වෛද්‍ය ප්‍රසන්න ගුණසේන මහතා ප්‍රකාශ කළේ, අදාළ උපකරණ බෙදාදීම කඩිනමින් ආරම්භ කරන බවන."
    },
    {
        "content": "ඒ, කොරෝනා වෛරසය ව්‍යාප්තිය හමුවේ එම පළාත වසා දැමීමෙන් මාස දෙකකට පමණ පසුවයි. එරට සිවිල් ගුවන් සේවා බලධාරින් සඳහන් කළේ අද මධ්‍යම රාත්‍රියේදි පළමු දේශීය ගුවන් යානය හුබෙයි වෙත පැමිණිමට නියමිතව ඇති බවය. කෙසේ වෙතත් හුබෙයි පළාතේ වූහාන් නගරයේ පිහිටි ටියැන්හේ ගුවන් තොටුපොළ ලබන 8 වැනිදා විවෘත කිරිමට එරට බලධාරින් තීරණය කර තිබේ. කොරෝනා වසංගතය ආරම්භ වූ චිනයේ හුබෙයිහී වූහාන් නගරය මාස දෙකකට පසුව අර්ධ වශයෙන් ඊයේ විවෘත කෙරිණි."
    },
    {
        "content": "එම දින දෙක තුළදී ලබා ගැනීමට නොහැකිවන පුද්ගලයින්ට ලබන මස 6වැනිදා ගෙවීම් කිරීමට බලාපොරොත්තුවන බව එම නිවේදනයේ දැක්වේ."
    },
    {
        "content": "මෙය කාලගුණ විද්‍යා දෙපාර්තමේන්තුව විසින් ගණනය කර නිවේදනය කරන බව වැඩිදුරටත් සඳහන් කර තිබේ. එම දර්ශකය අනුව මහජනතාව වෙත අනුගමනය කළ යුතු ක්‍රියා පිළිවෙත් මාලාවක් ද දක්වා ඇත."
    },
    {
        "content": "COLOMBO (News 1st) – බණ්ඩාරගම, අටලුගම ප්‍රදේශයේ ග්‍රාමසේවා වසම් 7 ක් අද පස්වරුවේ වසා දැමුණි. එම ප්‍රදේශයෙන් කොරෝනා අසාදිත රෝගියෙකු හමුවීමත් සමග මෙම පියවර ගෙන තිබේ. ආරක්ෂක අංශ අද පස්වරුවේ අටලුගම ප්‍රදේශයේ පිවිසුම් මාර්ග 6 ක් වසා දැමූ අතර ජනතාවට නිවෙස්තුළම ස්වයං නිරෝධායනයට ලක්වන ලෙස දැනුම් දුන්නේය. ඒ අනුව නිවාස 20ක පදිංචිකරුවන්ට ප්‍රදේශයෙන් පිටවීම තහනම් කර තිබෙන අතර පිටස්තර පුද්ගලයින්ට එම ප්‍රදේශයට පිවිසීම ද තහනම් කර තිබේ."
    },
    {
        "content": "COLOMBO (News 1st) – පොලිස් ඇඳිරි නීතිය උල්ලංඝනය කළ පුද්ගලයින් 342ක් අද දහවල් 12.00 සිට සවස 6.00 දක්වා කාලය තුළ අත්අඩංගුවට ගත් බව පොලීසිය පවසයි. මීට අමතරව වාහන 62ක් ද පොලිස් භාරයට ගත් බව පොලීසිය සඳහන් කළේය."
    },
    {
        "content": "COLOMBO (News 1st) – 2020 වර්ෂය වෙනුවෙන් විශ්වවිද්‍යාල සඳහා ලියාපදිංචි වීමට සිසුන්ට ලබා දී තිබු කාලය තවත් සති 02කින් දීර්ඝ කිරීමට කටයුතු කර ඇති බව විශ්වවිද්‍යාල ප්‍රතිිපාදන කොමිෂන් සභාවේ සභාපති මහාචාර්ය අමරතුංග මහතා පවසයි. ඒ අනුව ලියාපදිංචිය සඳහා මාර්තු 26 වැනිදා දක්වා දී තිබූ කාලය ලබන අප්‍රේල් 09 වැනිදා දක්වා දීර්ඝ කර තිබෙන බව විශ්වවිද්‍යාල ප්‍රතිිපාදන කොමිෂන් සභාව පවසයි. රට තුළ උද්ගතව ඇති තත්ත්වය හේතුවෙන් මෙම තීරණය ගත් බව විශ්වවිද්‍යාල ප්‍රතිිපාදන කොමිෂන් සභාව වැඩිදුරටත් සඳහන් කළේය."
    },
    {
        "content": "COLOMBO (News 1st) – යුද හමුදාවේ මාණ්ඩලික සැරයන් සුනිල් රත්නායක මහතාට, ජනාධිපති සමාව ලබාදීමට, ජනාධිපති ගෝඨාභය රාජපක්ෂ මහතා ගත් තීරණය සමාජයට ලබා දෙන්නේ ඉතා කණගාටුදායක පණිවුඩයක් බව, ජාත්‍යන්තර ක්ෂමා සංවිධානය පවසයි. එම සංවිධානයේ දකුණු ආසියානු කලාපීය අධ්‍යක්ෂ බිරාජ් පට්නේක් මහතා පවසන්නේ, ශ්‍රී ලංකාව තුළ මානව හිමිකම් පිළිබඳව වගවීම ඇත්තේ ඉතා අල්ප වශයෙන් බව ය. එබැවින්, මෙවැනි බැරෑරුම් අපරාධයකට නීතිය හමුවේ වරදකරු වූවෙකුට සමාව දීමෙන් කියවෙන්නේ, ඒ හා සමාන ඕනෑම වරදක් කළ අයෙකු නීතිය හමුවේ වරදකරු වුව ද ඔහුට සමාව ලැබෙන බවක් යැයි ක්ෂමා සංවිධානය පවසයි. එම සංවිධානය සඳහන් කර ඇත්තේ, ජනාධිපතිවරයා විසින් ජනපතිවරණ සමයේ පැවසු ආකාරයට, මෙවැනි තීරණ ඉදිරියටත් ගැනීමේ හැකියාව පිළිබඳව, දැඩි අවධානය යොමුව ඇති බවය. කොරොනා වෛරසය වැනි තත්ත්වයක් උපයෝගි කරගෙන මෙවැනි වරදකරුවෙකුට සමාව දීම, පිළිකුළෙන් යුතුව හෙළා දකින බව ද ජාත්‍යන්තර ක්ෂමා සංවිධානය සඳහන් කර තිබේ. වසර 2000දී සිදුවූ සමූහ ඝාතනයකට 2015 වසරේදී යුක්තිය ඉටු වුවත් අත්තනෝමතික විධායක තීරණයක් තුළින් යුක්තිය ආපසු හැරවීම නින්දාසහගත බව ද ක්ෂමා සංවිධාන නිවේදනයේ වැඩිදුරටත් සඳහන් විය."
    },
    {
        "content": "COLOMBO (News 1st) – කටුනායක ආයෝජන කලාපයේ සේවකයින් අද පෙරවරුවේ සිට ගම්බිම් බලා පිටත් කර හැරුණි. ඔවුන් නිවෙස් වෙත පිටත් කර හැරුණේ වෛද්‍ය පරීක්ෂණයකට ලක් කිරීමෙන් අනතුරුවයි. අප කටුනායක වාර්තාකරු ප්‍රකාශ කළේ, නිවෙස් බලා පිටත්ව යාමට ආයෝජන කලාපයේ සේවකයන් තම ඥාතීන් ද සමග පැමිණ සිටි බවය. ශ්‍රී ලංකා ආයෝජන මණ්ඩලයේ විධායක අධ්‍යක්ෂ එම්.ඩී.කේ. ලෝරන්ස් මහතා මෙසේ සිය අදහස් පළ කළේය. අපේ කලාපයේ තියෙන්නේ කර්මාන්ත ශාලා 86 විතර. පිටත කර්මාන්ත ශාලාවල අයත් ඒ අයගේ පවුල්වල අයත් මේ සියලු දෙනාත් ඇවිත් තියෙනවා. අපිට මේ කිසිම කෙනෙක් ආපසු යවන්න බෑ. ඒ නිසා අනුමැතියන් අනුව ක්‍රියාකාරකම් කරල තමන්ගේ ගම් ප්‍රදේශයේ තියෙන අදාල පොලිස් ස්ථානයට ගිහින් භාර දෙනකං ඒ දේවල් කරන්න කටයුතු කරල තියෙන්නේ මාධ්‍යවේදියාගේ ප්‍රශ්නය – උණ තියෙන අයට මොකද කරන්නේ..? එම්.ඩී.කේ. ලෝරන්ස් මහතාගේ පිළිතුර – උණ තියෙන අයට අපිට වෙනම වෛද්‍යවරු ඉන්නවා. ඒ වෛද්‍යවරු අදාල අයව යොමු කරනවා. අදාල වෛද්‍ය කටයුතු සඳහා. මේ අතර බියගම ආයෝජන කලාපයේ සේවය කළ සේවකයින් ද බියගම පොලිස් ස්ථානය අසලට පැමිණ සිටියේ සිය ගම්බිම් බලා පිටත්ව යෑම සඳහා ලියපදිංචිවීම සඳහායි. ඔවුන් හෙට දිනයේදී, වෛද්‍ය පරීක්ෂණයකට ලක්කර ගම්බිම් බලා පිටත් කර හැරීමට නියමිතය."
    },
    {
        "content": "COLOMBO (News 1st) – තොරතුරු වසන් කර ප්‍රතිකාර ගැනීමට පැමිණි රෝගියෙකු පසුව කොරෝනා අසාදිතයෙකු ලෙස හඳුනා ගැනීමේ සිදුවීමක් අදත් වාර්තා විය. මෙම සිදුවීම ශ්‍රී ජයවර්ධපුර රෝහලේදී සිදුව ඇති බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය සමන්ත ආනන්ද මහතා පවසයි. ඉතා ඉක්මණින් එම රෝගියාගේ තත්ත්වය තහවුරු කර ගැනීමට හැකි වූ නිසා ජයවර්ධපුර රෝහලේ කාර්යමණ්ඩලය නිරෝධායනයට යොමු කිරීමට අවශ්‍ය නොවන බව ඔහු සඳහන් කළේය. මේ අතර ආසිරි රෝහල් සමූහය සිය සමාජ මාධ්‍ය ජාලය ඔස්සේ නිවේදනය කළේ, රජයේ රෝහලක ප්‍රතිකාර ලබමින් සිටි රෝගියෙකු, ඔහුගේ ඥාතීන් තොරතුරු වසන්කර ප්‍රතිකාර සඳහා සිය රෝහලට ඇතුළත් කර තිබියදී Covid-19 ආසාදිත බවට ඊයේ සිදුකළ පරීක්ෂණවලදී තහවුරු වූ බව ය. වහාම රෝගියා බෝවන රෝග විද්‍යායතනය හෙවත් IDH රෝහලට මාරුකර යවා තිබේ. ආසිරි රෝහල් සමූහය පවසන්නේ වසංගත රෝග විද්‍යා ඒකකයේ මගපෙන්වීම යටතේ අවදානමට ලක්වූ රෝහල් කාර්යය මණ්ඩලය නිරෝධායනයට ලක්ව සිටින බවය."
    },
    {
        "content": "COLOMBO (News 1st) – කොළඹ ජාතික රෝහලේ ආරක්ෂ අංශ නිලධාරීන් සමග පිරිසක් අද ගුටිබැට හුවමාරුවක් සිදුව තිබේ. රෝගියෙකු බැලීමට කොළඹ ජාතික රෝහලට පැමිණි පිරිසක් වැළැක්වීම හේතුවෙන් මෙම තත්ත්වය උද්ගතව ඇතැයි වාර්තා වේ. එහිදී ආරක්ෂක නිලධාරීන්ට තුවාල සිදුව තිබේ. මරදාන පොලීසිය මෙම සිද්ධියට සම්බන්ධ බවට සැකකෙරෙන පස් දෙනෙකු අත්අඩංගුවට ගෙන තිබේ."
    },
    {
        "content": "මේ වන විට ඔවුන්ගෙන් 7 දෙනෙකු සුවය ලබා තිබේ. ඒ අනුව මේ වනවිට ප්‍රතිකාර ලබන ආසාදිතයින් ගණන 99 කි. කොරෝනා බවට සැක කෙරෙන රෝගීන් 237 දෙනෙකු තවදුරටත් වෛද්‍ය අධීක්ෂණය යටතේ ප්‍රතිකාර ලබන බව සෞඛ්‍ය අමාත්‍යාංශය සඳහන් කළේ ය. ඔවුන් ප්‍රතිකාර ලබන්නේ, ජාතික බෝවන රෝග විද්‍යායතනයේ, වැලිකන්ද මූලික රෝහලේ සහ මුල්ලේරියාව මූලික රෝහලේයි. සෞඛ්‍යය අමාත්‍යාංශය පැවසුවේ, පෙරේදා පස්වරුවේ සිට ඊයේ පස්වරු 4.45 වනතුරු කිසිදු ආසාධිතයෙකු වාර්තා නොවූ බවයි. මේ අනුව පසුගිය දින කිහිපය තුළ ආසාදිතයින්ගේ පැහැදිලි අඩුවක් දැකිය හැකියි."
    },
    {
        "content": "යුද හමුදාපතිවරයා පැවසුවේ, අද දින සිට පොලීසියට සහය වීම සඳහා ත්‍රිවිද හමුදාව ද යෙදවීමට තීරණය කළ  බවයි. එමෙන් ම ඇඳිරි නීති සමයේ නීති උල්ලංඝණය කරන පුද්ගලයින්ට එරෙහිව පොලීසිය  උපරිමයෙන් නීතිය ක්‍රියාත්මක කරනු ඇති බවත් ඔහු වැඩිදුරටත් සඳහන් කළේ ය. තවද යුද හමුදාපතිවරයා සමස්ත ජනතාවගෙන් ඉල්ලා සිටියේ, මෙම අවස්ථාවේ‍ ස්වයං විනයක් ඇතිව කටයුතු කරන ලෙසයි."
    },
    {
        "content": "ඒ කළුතර දිසා දූෂණ මර්දන ඒකකයේ නිලධාරීන්ට ලද තොරතුරකට අනුවයි. සැකකරුවන් සන්තකයේ තිබි හොරොයින් ග්‍රෑම් 2 අධික ප්‍රමාණයක්, කේරළ ගංජා ග්‍රෑම් 26 ක් හා මත්පෙති 72 ක් පොලීසිය භාරයට ගෙන තිබේ. මෙලෙස අත්අඩංගුවට පත්ව ඇත්තේ, අවුරුදු 17 ත් 52 අතර වයස්වල පසුවන මොරෙන්තුඩුව සහ පානදුර ප්‍රදේශවල පදිංචිකරුවන් පිරිසකි. පොලීසිය පැවසුවේ, සැකකරුවන් අද අධිකරණය හමුවට ඉදිරිපත් කිරීමට නියමිත බවයි."
    },
    {
        "content": "පොලීසිය පැවසුවේ, ඊයේ උදෑසන 6 සිට අද උදෑසන 6 දක්වා කාලය තුළ ඔවුන් අත්අඩංගුවට ගත් බවයි. අදාළ කාල සීමාවේ පොලිස් භාරයට ගෙන ඇති වාහන සංඛ්‍යාව 260කි. පසුගිය 20 වනදා සවස 6 සිට අද උදෑසන 6 දක්වා කාලය තුළ ඇඳිරි නීතිය කඩ කළ පුද්ගලයින් 5185 දෙනෙකු අත්අඩංගුවට ගෙන තිබේ. එම කාලය තුළ පොලිස් භාරයට ගත් වාහන සංඛ්‍යාව 1293කි."
    },
    {
        "content": "ඒ පාරිභෝගිකයින්ට අත්‍යවශ්‍ය ආහාර ද්‍රව්‍ය ලබාදීම සඳහා ක්‍රියාත්මක වැඩපිළිවෙළ විධිමත්ව පවත්වාගෙන යාම සඳහායි. මැනිං වෙළෙඳපොළ ඇතුළු ආර්ථික මධ්‍යස්ථාන වෙත ආහාර ද්‍රව්‍ය ප්‍රවාහනයේදී අපහසුතා සහ අවහිරතා වන බවට තොරතුරු ලැබී ඇතැයි ද අග්‍රාමාත්‍යවරයා, පොලිස්පතිවරයාට දැනුම් දී තිබේ. ඒ අනුව එවැනි අවහිරතා වළක්වමින් අදාළ වැඩපිළිවෙළ විධිමත්ව ක්‍රියාත්මක කරන්නැයි අග්‍රාමාත්‍යවරයා දැනුම් දුන්නේ ය."
    },
    {
        "content": "ඒ, ජනාධිපති ගෝඨාභය රාජපක්ෂ මහතා අද මහනුවර ගිය අවස්ථාවේදීය. ශ්‍රී දළදා මාළිගාවට ගිය ජනාධිපතිතුමා දියවඩන නිලමේ නිලංග දෑල මහතා විසින් පිළිගනු ලැබිණි. එහිදී Covid-19 සෞඛ්‍ය හා සමාජ සංරක්ෂණ අරමුදලට දියවඩන නිලමේ නිලංග දෑල මහතා විසින් රුපියල් කෝටියක මුදලක් පිරිනමනු ලැබිණි. අනතුරුව ජනාධිපතිතුමා මල්වතු මහානායක අතිපූජ්‍ය තිබ්බටුවාවේ ශ්‍රී සුමංගල නාහිමිපාණන් වහන්සේ ප්‍රමුඛ මහා සංඝරත්නය බැහැදැක කොරෝනා වෛරසය රට තුළ ව්‍යාප්තිය මර්දනයට රජය ගෙනයන වැඩපිළිවෙළ පැහැදිලි කළේය. මහානායක හිමියෝ ද ඊට ආශිර්වාද පළ කරමින් Covid-19 සෞඛ්‍ය හා සමාජ සංරක්ෂණ අරමුදලට රුපියල් ලක්ෂ 50ක මුදලක් පරිත්‍යාග කළේය. ජනාධිපතිතුමා මල්වතු අනුනායක අතිපූජ්‍ය නියංගොඩ හිමිපාණන් ද බැහැදුටුවේය. පසුව අස්ගිරි පාර්ශවයේ මහානායක අතිපූජ්‍ය වරකාගොඩ ශ්‍රී ඥානරතන නාහිමිපාණන් වහන්සේ බැහැදැක උන්වහන්සේ ප්‍රමුඛ මහා සංඝරත්නයට රජයේ වැඩපිළිවෙළ පැහැදිලි කළේය. Covid-19 සෞඛ්‍ය හා සමාජ සංරක්ෂණ අරමුදලට අස්ගිරි මහා විහාරයෙන් ද රුපියල් ලක්ෂ 50ක් පරිත්‍යාග කළ බව ජනාධිපති මාධ්‍ය අංශය නිකුත් කළ නිවේදනයේ වැඩිදුරටත් සඳහන් විය."
    },
    {
        "content": "ඒ අනුව, මෙරටින් වාර්තා වූ සමස්ත කොරෝනා ආසාදිතයින් සංඛ්‍යාව 110කි.   ඒ අනුව මෙරටින් වාර්තා වූ සමස්ත කොරෝනා ආසාදිතයින් සංඛ්‍යාව 109 කි. ඉන්, ආසාදිතයින් 9 දෙනෙකු සුවය ලබා පිටව ගොස් ඇතැයි සෞඛ්‍ය අමාත්‍යංශය සඳහන් කළේ ය. මේ වන විට කොරෝනා ආසාදිතයින් 100 දෙනෙකු රෝහල්ගතව ප්‍රතිකාර ලබති. වෛද්‍ය අධීක්ෂණය යටතේ සිටින සැක සහිත රෝගීන් සංඛ්‍යාව 199ක් බව සෞඛ්‍ය අමාත්‍යාංශය පවසයි."
    },
    {
        "content": "සෞඛ්‍ය අමාත්‍යංශය සඳහන් කළේ, ඒ අනුව කොරෝනා ආසාදිතයින් 9 දෙනෙකු මේ වන විට සුවය ලබා ඇති බවයි. මෙරටින් වාර්තා වූ සමස්ත කොරෝනා ආසාදිතයින් සංඛ්‍යාව 106කි. ඒ අනුව මේ වන විට කොරෝනා ආසාදිතයින් 97 දෙනෙකු රෝහල්ගතව ප්‍රතිකාර ලබයි. ඒ අතරින් ආසාදිතයින් 87 දෙනෙකු ප්‍රතිකාර ලබන්නේ අංගොඩ ජාතික බෝවන රෝග විද්‍යායතනයේදීයි. වැලිකන්ද මූලික රෝහලේ ආසාදිතයින් 9 දෙනෙකු සහ මුල්ලේරියාව රෝහලේ ආසාදිතයෙකු ප්‍රතිකාර ලබයි. මේ වන විට හඳුනාගෙන ඇති ආසාදිතයින්ගෙන් 25 දෙනෙකු වාර්තා වන්නේ කොළඹ දිස්ත්‍රික්කයෙනි. ඊට අමතරව කළුතර දිස්ත්‍රික්කයෙන් 15 දෙනෙකු, ගම්පහ දිස්ත්‍රික්කයෙන් 10 දෙනෙකු සහ පුත්තලම දිස්ත්‍රික්කයෙන් 9 දෙනෙකු වශයෙන් ආසාදිතයින් වාර්තා වේ. කොරෝනා බවට සැක කෙරෙන පුද්ගලයින් 199 දෙනෙකු වෛද්‍ය අධීක්ෂණය යටතේ රෝහල් කිහිපයක ප්‍රතිකාර ලබන බව, සෞඛ්‍ය අමාත්‍යංශය සඳහන් කළේ ය."
    },
    {
        "content": "COLOMBO (News 1st): ලොව පුරා නව කොරෝනා නැත‍හොත් Covid-19 ආසාදිතයන් සංඛ්‍යාව ලක්ෂ 6 සීමාව ඉක්මවා ගොස් තිබේ. ඉන් 28000 කට අධික පිරිසක් මියගොස් ඇති බව විදෙස් මාධ්‍ය පවසයි. මින් වැඩිම ආසාදිතයන් සංඛ්‍යාවක් වාර්තා වන්නේ, අමෙරිකාවෙන් වන අතර, එම සංඛ්‍යාව ලක්ෂය ඉක්මවා ගොස් තිබේ. ඉතාලියේ කොරෝනා ආසාදිතයන් සංඛ්‍යාව 86000 ඉක්මවා ගොස් ඇති අතර, ඉන් 9100 ක් මියගොස් ඇත. මියගිය පිරිස සළකා බැලීමේදී ස්පාඥ්ඥයෙන් මරණ 5700ක් වාර්තා වන අතර, එය රෝගය ව්‍යාප්ත වූ රටවල් අතරන් දෙවැනියට වැඩිම මරණ සංඛ්‍යාවයි. Covid-19 වෛරසය ව්‍යාප්ත වූ චීනය පසුගිය දා රෝගය පාලනය කළ බව ප්‍රකාශයට පත් කළ අතර, පසුගිය පැය 24 තුළ වාර්තා වන්නේ මරණ 8 ක් පමණි. චීනයේ සමස්ත ආසාදිතයන් සංඛ්‍යාව 81394 ක් ලෙස දැක්වෙන අතර, මරණ සංඛ්‍යාව දැක්වෙන්නේ 3295 ක් ලෙසය."
    },
    {
        "content": "සෙසු ප්‍රදේශවලට වැසි රහිත කාලගුණයක් බලාපොරොත්තුවන අතර, සබරගමුව හා මධ්‍යම පළාත්වල ඇතැම් ස්ථානවල උදෑසන කාලයේ දී මීදුම් සහිත තත්ත්වයක් බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසයි. ගිඟුරුම් සහිත වැසි සමග ඇතිවිය හැකි තාවකාලික තද සුළංවලින් හා අකුණු මගින් ඇතිවන අනතුරු අවම කරගන්නා ලෙස ද කාලගුණ විද්‍යා දෙපාර්තමේන්තුව ජනතාවට දැනුම් දෙන්නේය."
    },
    {
        "content": "මෙම ගොඩනැගිලි ද්විත්වය ඉදිකිරීම පසුගිය 18 වැනි දා ආරම්භ කළ අතර, එහි ඉදිකිරීම් අවසන් කිරීමට නියමිතව තිබුණේ දින 14කින් ය. නමුත් දින 10ක් වැනි කෙටි කාලයක් තුළ ඉදිකිරීම් අවසන් කර විවෘත කිරීමට හැකිවීම විශේෂත්වයකි. කාමර 16 කින් යුතුව ඉදිකළ මෙම ගොඩනැගිලි ද්විත්වය ඉදිකිරීමට පූර්ණ ලෙස ශ්‍රම දායකත්වය ලබා දී ඇත්තේ, ශ්‍රී ලංකා ගුවන් හමුදාවයි. ඡායාරූප – ශ්‍රී ලංකා ගුවන් හමුදාව"
    },
    {
        "content": "අමෙරිකානු රාජ්‍ය දෙපාර්තමේන්තුව නිවේදනය කළේ, විද්‍යාගාර පහසුකම් වැඩි දියුණු කිරීම, ක්‍රියාකාරී ආසාදිතයින් හඳුනා ගැනීම, හඳුනාගත් පුද්ගලයින් නිරීක්ෂණය කිරීම, තාක්ෂණික නිලධාරීන්ගේ සහය ලබා ගැනීම වැනි කටයුතු සදහා එම මුදල් ප්‍රදානය සිදුකළ බව ය."
    },
    {
        "content": "පොලීසීය සඳහන් කළේ, එම කාල සීමාව තුළ වාහන 125 ක් සිය භාරයට ගත් බවයි. පසුගිය 20 වැනිදා සිට අද උදෑසන 6 දක්වා කාලය තුළ අත්අඩංගුවට ගෙන ඇති සමස්ත පුද්ගලයින් සංඛ්‍යාව 7358 කි. එම කාල සීමාව තුළ වාහන 1768 ක් පොලිස් භාරයට ගෙන තිබිණ."
    },
    {
        "content": "ඒ, එම කාර්යාලය පිහිටි ගොඩනැගිල්ලේ, 21 වන මහලේ සේවකයෙකුට කොරෝනා වෛරසය වැළඳී ඇති බවට තහවුරු කර ගැනීම හේතුවෙන් බව කොමසාරිස් කාර්යාලය නිවේදනයක් නිකුත් කරමින් පවසයි."
    },
    {
        "content": "එහි සභාපති වි‍ශේෂඥ වෛද්‍ය ප්‍රසන්න ගුණසේන මහතා සඳහන් කළේ, ඉදිරියේදී අවශ්‍යතාව මත එය රෝහල් වෙත යොමු කෙරෙන බවයි."
    },
    {
        "content": "ඒ, මීගමුව මහනගර සභා පොදු සුසාන භූමියේදීයි. නිරෝධායන රෙගුලාසීවලට අනූව කොරෝනා ආසාදනයෙන් මියගිය පුද්ගලයෙකුගේ දේහය පිළිබඳ අවසන් කටයුතු පැය 24 ක් ඇතුළත කළයුතු වේ. ඊයේ පස්වරුවේ එලෙස මියගියේ කොච්චිකඩේ පදිංචි 64 හැවිරිදි පුද්ගලයෙකි. පෞද්ගලික රෝහලක ප්‍රතිකාර ලබමින් සිටි එම පුද්ගලයා මීගමුව රෝහලට මාරු කර එවීමෙන් පසු ජීවිතක්ෂයට පත්විය. හෘදයාබාධයකින් පෙළුණු ඔහු, දිගු කාලීන ශ්වසන ආබාධයකින් ද පෙළුණු පුද්ගලයෙකි. එම මරණය වාර්තා වීමත් සමඟ මීගමුව මහ රෝහලේ වාට්ටුවක් වසා දමා, සෞඛ්‍ය කාර්ය මණ්ඩලයේ 20 කට අධික පිරිසක් නිරෝධායනයට යොමු කර ඇතැයි, රෝහල් අධ්‍යක්ෂ වෛද්‍ය සුජීවා රත්නායක මහත්මිය සඳහන් කළා ය. කොරෝනා ආසාදිතයෙකු වාර්තාවීමත් සමඟ ඊයේ පස්වරුවේ කළුබෝවිල ශික්ෂණ රෝහලේ ද වාට්ටුක් වසා දමා, එහි සේවකයින් නිරෝධායනයට යොමු කෙරිණ. රෝහල් අධ්‍යක්ෂ අසේල ගුණවර්ධන මහතා සඳහන් කළේ, එම වාට්ටුවේ ප්‍රතිකාර ලැබූ සෙසු රෝගීන් ද නිරෝධායනය සඳහා හෝමාගම රෝහලට මාරු කළ බවයි. මෙරටින් මේ වන විට වාර්තා වන කොරෝනා ආසාදිතයින් සංඛ්‍යාව 122 කි. ඉන්, පුද්ගලයින් 104 දෙනෙකු රෝහල්ගතව ප්‍රතිකාර ලබයි. වාර්තා වූ සමස්ත ආසාදිතයින් අතරින් 14 දෙනෙකු සුවය ලබා පිටව ගොස් ඇත. නාත්තණ්ඩියේ පදිංචි මාස හතරක කුඩා බිළිඳෙකු ඇතුළු එකම පවුලේ පස් දෙනෙකුට කොරෝනා ආසාදනය වී ඇතැයි ද ඊයේ තහවුරු විය. මේ අනූව ඉදිරි සති දෙක තුළ දැඩි අවදානම් තත්ත්වයක් උද්ගත විය හැකි බව, බොරැල්ල වෛද්‍ය පර්යේෂණ ආයතනයේ අධ්‍යක්ෂ, විශේෂඥ වෛද්‍ය ජයරුවන් බණ්ඩාර මහතා සඳහන් කළේ ය."
    },
    {
        "content": "ඒ අනුව රෝගීන් 15 දෙනෙකු සහ එහි කාර්යය මණ්ඩලයේ 20 දෙනෙකු නිරෝධායනයට යොමු කළ බව රෝහල් අධ්‍යක්ෂවරයා වැඩිදුරටත් සඳහන් කළේය."
    },
    {
        "content": "ජනාධිපති කාර්යාලය නිකුත් කළ නිවේදනයේ දැක්වෙන්නේ එකවර ලැබෙන දීමනාවක් ලෙස රුපියල් 5,000ක මුදලක් ගෙවීමෙන් දුෂ්කරතා සමනය වනු ඇතැයි ජනාධිපති ගෝඨාභය රාජපක්ෂ මහතා කාර්ය සාධන බලකායට දැනුම් දී ඇති බවයි. අදාළ සහන හා ඒවා ක්‍රියාත්මක කරන ආකාරය පැහැදිලි කෙරෙන චක්‍රලේඛයක් ජනාධිපති ලේකම්වරයාගේ අත්සනින් යුතුව අද නිකුත් කර ඇතැයි ද මෙහි සඳහන්. කොරෝනා වෛරසය ශ්‍රී ලංකාවෙන් තුරන් කිරීමේ ප්‍රමුඛතා වැඩසටහන අවසන් වූ බව ප්‍රකාශයට පත් කෙරෙන තෙක් මෙම සහන සමූහය අඛණ්ඩව ක්‍රියාත්මක වනු ඇති. අත්‍යවශ්‍ය ආහාර ද්‍රව්‍ය සහන මිලට නිවෙස් වෙත ලබාදීමට සියලු පියවර ගන්නැයි දිස්ත්‍රික් හා ප්‍රාදේශීය ලේකම්වරුන් වෙත උපදෙස් දෙන ලෙස ජනාධිපති ගෝඨාභය රාජපක්ෂ මහතා ජනාධිපති ලේකම්වරයාට උපදෙස් දී තිබේ. රුපියල් 5,000 දීමනාව ගෙවනු ලබන අය අතරට, වැඩිහිටි දීමනා ලාභීන්, ආබාධිත දීමනා ලාභීන්, ගොවීන්, වකුගඩු රෝගීන් ඇතුළත්ය. ගැබිණි මවුවරුන් හා මන්ද පෝෂණයෙන් පෙළෙන දරුවන් සඳහා ත්‍රිපෝෂ හා වෙනත් පෝෂණ ද්‍රව්‍ය නිවෙස් වෙත සෘජුවම සපයනු ලබන බවද ජනපති කාර්යාල නිවේදනයේ සඳහන්ය. සමෘද්ධි හිමිකම් ලාභීන්,පොරොත්තු ලේඛනයේ සිටින්නනන් ද රුපියල් 5,000 දීමනාවට හිමිකම් කියනු ඇති. විශ්‍රාමික රජයේ සේවකයින්ට විශ්‍රාම වැටප් ගෙවන බවද, රජයේ සේවකයින්ට අප්‍රේල් මස වැටුප ගෙවන බවත්,වැටුප මත ණය මුදල් අය කිරීම අත්හිටුවා ඇති බවත් සඳහන්ය. ත්‍රිරෝද රථ, ට්‍රක් රථ, පාසල් බස් සහ වෑන් රථ,ස්වයං රැකියා සඳහා භාවිත කෙරෙන මෝටර් රථ සඳහා ද ඇතැම් පෞද්ගලික ව්‍යාපාර සඳහා ද සහන හිමිකර දී තිබේ."
    },
    {
        "content": "එහි ලේකම් ඉලමනාදන් මහතා සඳහන් කළේ, පරිප්පු සම්බන්ධයෙන් පමණක් යම් ගැටලුවක් පවතින බවයි. මෙරටට වැඩි වශයෙන් පරිප්පු ආනයනය කෙරෙන්නේ ඉන්දියාවෙන් වන අතර මෙරට මාසික පරිප්පු අවශ්‍යතාව ටොන් 1500 කි. කොරෝනා ව්‍යාප්තියත් සමග ඉන්දියාව වසා දැමීම හේතුවෙන් ඉදිරියේදී ඇණවුම් කර ඇති තොග ගෙන්වීම සම්බන්ධයෙන් ගැටලුවක් පවතින බව, ඉලමනාදන් මහතා සඳහන් කළේ ය. ආහාර හිඟයක් ඇතිවුවහොත් ඊට සාර්ථකව මුහුණදීම සඳහා වගා සංග්‍රාමයක් ආරම්භ කිරීමට රජය තීරණය කර තිබේ. සම කැබිනට් ප්‍රකාශක, අමාත්‍ය බන්දුල ගුණවර්ධන මහතා සඳහන් කළේ, ජනාධිපතිතුමාගේ උපදෙස් මත එම වැඩපිළිවෙළ සකස් කරන බවයි."
    },
    {
        "content": "සේවක අර්ථසාධක අරමුදලේ සමාජිකයින්ට සිය තැන්පතුවලින් 20 %ක් ලබාදිය යුතු බව ඔහුගේ එම යෝජනාවයි. අජිත් නිවාඩ් කබ්රාල් මහතාගේ මෙම යෝජනාව ඊයේ පුවත් පත් කිහිපයක් වාර්තාකර තිබිණ. එම වාර්තාවලට අනුව ඔහු යෝජනා කර තිබෙන්නේ, පවතින තත්ත්වය හමුවේ රජයට බරක් නොමැතිව ජනතාවට සහන සැලසීම සඳහා සේවක අර්ථ සාධක අරමුදල යොදාගත හැකි බවයි. මේ වන විට රුපියල් බිලියන 2500 ක් ඉක්මවා ඇති එම අරමුදලෙන්, මෙම වැඩසටහන සඳහා රුපියල් බිලියන 500 ක් වැනි මුදලක් වැය වනු ඇතැයි කබ්රාල් මහතා පෙන්වාදී තිබේ. ඒ තුළින් ලක්ෂ 25ක් වන සාමාජිකයින් සඳහා රජයට කිසිදු බරක් නොමැතිව සහන සැලසිය හැකි බව ඔහුගේ අදහසයි. එම මුදල් ආර්ථිකයට ගලායෑමට සැලැස්වීම තුළින් මේ මොහොතේ ණය වාරික ආදිය ගෙවා ගත නොහැකිව සිටින ජනතාවට මහත් පිටුවහලක් වනු ඇති බව ද අජිත් නිවාඩ් කබ්රාල් මහතා පෙන්වා දෙයි. ආර්ථිකයට මෙවැනි මුදලක් අලුතින් ගලා ඒම තුළ ජනතාවගේ පරිභෝජන හා ආයෝජන ශක්තිය වර්ධනයවීමෙන් ආර්ථිකයේ ක්ෂණික පිබිදීමක් ඇති වන බව ඔහුගේ අදහසයි."
    },
    {
        "content": "ගුවන් හමුදාව සඳහන් කළේ, වන්නි ගුවන් හමුදා කඳවුර ආසන්නයේ ස්ථාපිත නිරෝධායන මධ්‍යස්ථානයේ නිරෝධායනය වූ පිරිසක් එලෙස පිටත්ව ගිය බවයි."
    },
    {
        "content": "එහි අධ්‍යක්ෂ විශේෂඥ වෛද්‍ය ජයරුවන් බණ්ඩාර මහතා සඳහන් කළේ, ඉන් කොරෝනා ආසාදිතයින් බව තහවුරු වී ඇත්තේ සුළු පිරිසක් බවයි. තවත් සැක සහිත රෝගීන්ගේ සාම්පල 60ක් පමණ පරීක්ෂා කිරීම සඳහා ලැබී ඇතැයි ද ඔහු සඳහන් කළේ ය. බොරැල්ල වෛද්‍ය පර්යේෂණායතනය, කොරෝනා පිළිබඳ සාම්පල පරීක්ෂා කෙරෙන මෙරට ප්‍රධානම ආයතනයයි. දෛනිකව වාර තුනකදී එහි සිදු කෙරෙන පරීක්ෂණ සංඛ්‍යාව 100කි. ඒ සඳහා රසායනාගාර කාර්මික විද්‍යාඥයෝ 12 දෙනෙක් සේවයේ නිරතව සිටිති. එහිදී ගනු ලබන වාර්තා, වෛරස් රෝග පිළිබඳ විශේෂඥ වෛද්‍යවරුන් තිදෙනෙකුගේ අධීක්ෂණය යටතේ සිදුකර අදාළ රෝහල් වෙත ක්ෂණිකව ලබා දෙන බව අධ්‍යක්ෂවරයා සඳහන් කළේ ය."
    },
    {
        "content": "රෝහල් අධ්‍යක්ෂ වෛද්‍ය සුජීවා රත්නායක මහත්මිය සඳහන් කළේ, සෞඛ්‍ය කාර්ය මණ්ඩලයේ 20 කට අධික පිරිසක් ද නිරෝධායනයට යොමු කර ඇති බවයි. කොරෝනා ආසාදනයවීමෙන් මෙරටදී සිදු වූ දෙවන මරණය මීගමුව මහරෝහලෙන් ඊයේ වාර්තා විය. මියගිය පුද්ගලයාගේ දේහය පිළිබඳ අවසන් කටයුතු මීගමුව මහනගර සභා පොදු සුසාන භූමියේදී ඊයේ රාත්‍රීයේ සිදු කෙරිණ. නිරෝධායන රෙගුලාසීවලට අනූව කොරෝනා ආසාදනයෙන් මියගිය පුද්ගලයෙකුගේ දේහය පිළිබඳ අවසන් කටයුතු පැය 24 ක් ඇතුළත කළයුතුව ඇත. ඊයේ පස්වරුවේ එලෙස මියගියේ කොච්චිකඩේ පදිංචි 64 හැවිරිදි පුද්ගලයෙකි. පෞද්ගලික රෝහලක ප්‍රතිකාර ලබමින් සිටි එම පුද්ගලයා මීගමුව රෝහලට මාරු කර එවීමෙන් පසු එලෙස ජීවිතක්ෂයට පත්විය. හෘදයාබාධයකින් පෙළුණු ඔහු, දීර්ඝ කාලීන ශ්වසන ආබාධයකින් ද පෙළුණු පුද්ගලයෙකි."
    },
    {
        "content": "රෝහල් අධ්‍යක්ෂ අසේල ගුණවර්ධන මහතා සඳහන් කළේ, එම වාට්ටුවේ ප්‍රතිකාර ලැබූ සෙසු රෝගීන් ද නිරෝධායනය සඳහා හෝමාගම රෝහලට මාරු කර යැවූ බවයි. කොරෝනා ආසාදනය වී ඇති බවට ඊයේ තහවුරු මෙම රෝගියා රෝහලට ඇතුළත් වී ඇත්තේ, පසුගිය 27 වන දා ය. උණ, කැස්ස සහ සෙම්ප්‍රතිශ්‍යාව රෝග ලක්ෂණ හේතුවෙන් රෝහල්ගත වූ රෝගියාට කෝවිඩ් 19 පරීක්ෂාවක් සිදු කිරීමට තීරණය කර ඇත්තේ, හුස්ගැනීමේ අපහසුතාවක් පැන නැගීම හේතුවෙනි. අදාළ පරීක්ෂාවෙන් පසු එම රෝගියාට කොරෝනා වෛරසය ආසාදනය වී ඇති බව තහවුරු වී තිබේ. මේ අතර රෝහල් අධ්‍යක්ෂවරයා පැවසුවේ, අදාළ රෝගියා රෝහලට ලබා දුන් සායනක ඉතිහාසයට අනුව ඔහු පිටරටක සිට පැමිණි පුද්ගලයෙකු  හෝ කොරෝනා ආසාදිතයෙකුට නිරාවරණය වූ බවට  තොරතුරු නොමැති බවයි. කෙසේ වෙතත් ඔහු  ඔස්ට්‍රේලියාවේ සිට පැමිණි අයෙකු සමග පසුගිය 12 වන දා ආහාර වේලක් ලබා ගැනීම සඳහා ගොස් ඇති බව පවසා ඇතැයි, ද රෝහල් අධ්‍යක්ෂවරයා වැඩිදුරටත් සඳහන් කළේ ය."
    },
    {
        "content": "තොරතුරු සහ සන්නිවේදන තාක්ෂණ අමාත්‍ය බන්දුල ගුණවර්ධන මහතා සඳහන් කළේ, අදාළ සමාගම් සමග ඊයේ පස්වරුවේ පැවති සාකච්ඡාවකදී ඒ සම්බන්ධයෙන් උපදෙස් දුන් බවය."
    },
    {
        "content": "මේ වනවිට මෙරටින් වාර්තා වී ඇති කොරෝනා ආසාදිතයින් ගණන 122ක් බව සෞඛ්‍ය අමාත්‍යාංශය පවසයි. වාර්තා වූ සමස්ත ආසාදිතයින් අතුරින් 16 දෙනෙකු සුවය ලබා පිටවගොස් තිබේ. මෙරටින් මේ වනවිට කොරෝනා මරණ 2 ක් වාර්තා වී තිබේ. කොරෝනා ආසාදනයෙන් මියගිය දෙවැනි පුද්ගලයාගේ දේහය පිළිබඳ අවසන් කටයුතු ඊයේ රාත්‍රියේ සිදු කෙරිණි. ඒ, මීගමුව මහනගර සභා පොදු සුසාන භූමියේදීය. නිරෝධායන රෙගුලාසිවලට අනූව කොරෝනා ආසාදනයෙන් මියගිය පුද්ගලයෙකුගේ දේහය පිළිබඳ අවසන් කටයුතු පැය 24 ක් ඇතුළත කළයුතු වේ. ඊයේ පස්වරුවේ එලෙස මියගියේ කොච්චිකඩේ පදිංචි 64 හැවිරිදි පුද්ගලයෙකි. පෞද්ගලික රෝහලක ප්‍රතිකාර ලබමින් සිටි එම පුද්ගලයා මීගමුව රෝහලට මාරු කර එවීමෙන් පසු මිය ගියේය. හෘදයාබාධයකින් පෙළුණු ඔහු, දිගු කාලීන ශ්වසන ආබාධයකින් ද පෙළුණු අයෙකි. එම මරණය වාර්තා වීමත් සමග මීගමුව මහ රෝහලේ වාට්ටුවක් වසා දමා, සෞඛ්‍ය කාර්ය මණ්ඩලයේ 20 කට අධික පිරිසක් නිරෝධායනයට යොමු කර ඇතැයි රෝහල් අධ්‍යක්ෂ වෛද්‍ය සුජීවා රත්නායක මහත්මිය සඳහන් කළාය.. කොරෝනා ආසාදිතයෙකු වාර්තාවීමත් සමග ඊයේ පස්වරුවේ කළුබෝවිල ශික්ෂණ රෝහලේ ද වාට්ටුක් ද වසා දමා, එහි සේවකයින් නිරෝධායනයට යොමු කෙරිණි. ශ්‍රී ජයවර්ධනපුර රෝහලේ ද සේවකයින් පිරිසක් නිරෝධායනයට යොමුකර ඇතැයි ද එහි අධ්‍යක්ෂ රත්නසිරි හේවගේ මහතා සඳහන් කළේය."
    },
    {
        "content": "ඒ අනුව සුව වූ පුද්ගලයින් ගණන 16ක් දක්වා ඉහළ ගොස් තිබෙන බව සෞඛ්‍ය අමාත්‍යාංශය සඳහන් කළේය. කොරෝනා වැළඳීමෙන් මෙරට තහවුරු කරගත් රෝගීන් ගණන 122කි. ඉන් මේ වනවිට රෝහල්ගතව ප්‍රතිකාර ලබමින් රෝගීන් ගණන 104කි. එම රෝගීන්ගෙන් 95දෙනෙකු ජාතික බෝවන රෝග විද්‍යායතනයේ ද, රෝගීන් 9 දෙනෙකු වැලිකන්ද මූලික රෝහලේ ද නේවාසිකව ප්‍රතිකාර ලබමින් සිටී. කොරෝනා ආසාදනය වීමෙන් පුද්ගලයින් දෙදෙනෙකු මිය ගියේය. කොරෝනා බවට සැක සහිත රෝගීන් 173 දෙනෙකු මේ වනවිට වෛද්‍ය අධීක්ෂණය යටතේ ප්‍රතිකාර ලබමින් සිටින බව සෞඛ්‍ය අමාත්‍යාංශය පවසයි."
    },
    {
        "content": "නිවුස් ෆස්ට් මාතර වාර්තාකරු සුජීව සමරක්කොඩි, ඔවුන් හමුවන්නට ගියා. මේ,. මාතර නාදුගල ගම්මානයේ ස්ථානයක අටවාගත් කුඩා ලෑලි නිවසක සිටින අසරණ පවුලක් මේ වනවිට දැඩි අසරණතාවයට පත්ව සිටී. මවුපිය යුවළක්, දරුවන් හතර දෙනෙකු සහ මිත්තණිය දුක සේ වාසය කරන්නේ ලෑලිවලින් සකසා ගත් කෑලි දෙකේ නිවහනකයි. 12 හැවිරිදි පිරිමි දරුවෙකු, සත් හැවිරිදි-සිව් හැවිරිදි දැරියන් දෙදෙනෙකු සහ වයස අවුරුදු එක හමාරක බිළිඳියක මේ පවුලට අයත් ය. 36 හැවිරිදි ගෙහිමියා, කුලී වැඩක නිරත වෙමින් දරු පවුල පෝෂණය කළ නමුත් මේ දිනවල පවතින ඇඳිරි නිතිය නිසා නිවසටම වී සිටින්නට ඔහුට සිදුව තිබේ. ඔහු මීමැස්මොර රෝගයෙන් පෙළෙන්නෙකු බව අප වාර්තාකරු සඳහන් කළේ ය. මිත්තණිය මෙදින මොවුන්ගේ කුස පිරෙව්වේ අසල්වැසි නිවසකින් ඉල්ලා ගන්නා සහල් ටිකකින් කැඳ සාදා දීමෙනි. අසල්වැසියන් පැවසුවේ කිසිදු හවුහරණක් නොමැතිව සිටින මේ පවුලේ කුසගිනි නිවීම සඳහා තමන් හැකි පමණින් උපකාර කරන බවයි. ඇසට නොපෙනෙන කොරෝනා වෛරසය රටේ ඇති කළ තත්ත්වය හේතුවෙන් පීඩා විඳින මෙවැනි පවුල් කොතරම් සිටිනවා ද ?"
    },
    {
        "content": "රුපියල් මිලියන 12,500 කට අධික වටිනාකමකින් යුත් මත්ද්‍රව්‍ය තොගයක් ගැඹුරු මුහුදේ කළ වැටලීමකදී සොයාගත් බව නාවික හමුදාව පවසයි. එහි තිබී කොකේන් සහ අයිස් මත්ද්‍රව්‍ය කිලෝග්රෑම් 500 බැගින් සොයා ගැනිණි. සයුර නෞකාව ගැඹුරු මුහුදේ ආවේක්ෂණ රාජකාරීවල නිරතව සිටින අතරතුර දකුණු වෙරළට නාවික සැතපුම් 463 ක දුරකදී විදේශීය ධජයක් සහිත අදාළ නෞකාව හමුවූ බව නාවික හමුදාව සඳහන් කළේය. එය පරීක්ෂාවට ලක් කිරීමේදී අයිස් සහ කොකේන් මත්ද්‍රව්‍යවලට අමතරව, බාබුල් පැකට් 200 ක් සහ හඳුනා නොගත් මත්පෙති ග්‍රෑම් 100ක් සොයාගෙන තිබුණි. එය, ගතවූ මාස දෙක තුළ ශ්‍රී ලංකාවට මත්ද්‍රව්‍ය රැගෙන එමින් තිබියදී ජාත්‍යන්තර මුහුදේදී අත්අඩංගුවට ගත් තුන්වැනි නෞකාවයි. මීට පෙර පෙබරවාරි 22 සහ 25 යන දෙදින මෙරටට මත්ද්‍රව්‍ය රැගෙන එමින් තිබූ නෞකා දෙකක් සැකකරුවන් 27 දෙනෙකු සමඟ අත්අඩංගුවට ගැනිණි. අද සොයා ගැනුණු මත්ද්‍රව්‍ය ජාවාරමට සම්බන්ධ දේශීය සහ විදේශීය සැකකරුවන් සොයා පොලිස් මත්ද්‍රව්‍ය නාශක කාර්යංශය සමඟ එක්ව මෙහෙයුම් ක්‍රියාත්මක බව නාවික හමුදාව සඳහන් කළේය."
    },
    {
        "content": "කොළඹ නරගය තුළ කොරෝනා රෝගීන් වාර්තාවූ වැල්ලවත්ත සුවිසුද්ධාරාම පාර් නිවසක් අද නිරෝධායනයට ලක් කෙරිණ. මෙම නිවස තුළ වයස අවුරුදු 75 ක මව සහ වයස අවුරුදු 84 පියා සහ දරුවන් දෙදෙනෙකු ජිවත්ව තිබේ. මේ අතර කොළඹ නගරයේ ඇති වැඩිහිටි සහ ළමා නිවාසවලට පිටස්තරයින් පැමිණීම තහනම් කර ඇති බව ද වෛද්‍ය රුවන් විජයමුණි මහතා ප්‍රකාශ කළේ ය."
    },
    {
        "content": "සුරැකුම්පත් හා විනිමය කොමිෂන් සභාවෙන් ලද මාර්ගෝපදේශනයට අනුව එම පියවර ගත් බව කොළඹ කොටස් වෙළෙඳපොළ නිවේදනය කළේය. මේ අතර අද පැවැත්වීමට නියමිතව තිබූ කොළඹ තේ වෙන්දේසිය ද, ලබන සිකුරාදා දක්වා කල් දැමුණි."
    },
    {
        "content": "අද(31) පස්වරු 4.15 වනවිට කොරෝනා වෛරසය ආසාදිත බවට තහවුරු වූ රෝගීන් 10දෙනෙකු හඳුනාගත් බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා පවසයි. ඔහු ඒ බව තහවුරු කළේ, Covid-19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේදී බව රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් සඳහන් කළේය. ඒ අනුව මෙරටින් වාර්තාවන සමස්ත කොරෝනා ආසාදිතයින් ගණන 132ක් දක්වා ඉහළ ගොස් ඇති බව වෛද්‍ය අනිල් ජාසිංහ මහතා පවසයි. කොරෝනා වෛරසය සුව වූ පුද්ගලයින් 16 දෙනෙකු රෝහලින් පිටවගොස් ඇති බව ද වෛද්‍ය අනිල් ජාසිංහ මහතා සඳහන් කළේය. . ඒ අනුව කොරෝනා ආසාදිතයින් ගණන 129ක් දක්වා ඉහළගොස් ඇති බව සෞඛ්‍ය අමාත්‍යාංශය සඳහන් කළේය. කොරෝනා වෛරසය වැළඳී සුව වූ පුද්ගලයින් ගණන 16කි."
    },
    {
        "content": "ඒ අනුව සුවය ලැබූ සංඛ්‍යාව 17 දක්වා ඉහළ ගොස් ඇති බව සෞඛ්‍ය අමාත්‍යාංශය සඳහන් කළේය. මේ වනවිට මෙරටින් වාර්තාවන සමස්ත කොරෝනා ආසාදිතයින් ගණන 132කි."
    },
    {
        "content": "ලොව පුරා සීඝ්‍ර ලෙස ව්‍යාප්තවෙමින් පවතින නව කොරෝනා නොහොත් කොවිඩ්-19 ආසාදිතයන්ගේ සංඛ්‍යාව ලක්ෂ 8 දක්වා ඉහළ ගොස් තිබේ. අද මෙරට වේලාවින් පස්වරු 5 වන විට එම සංඛ්‍යාව 801,061 ලෙස දැක්වෙන අතර, මරණ සංඛ්‍යාව 38,749 ක් වේ. රටවල් 200 ක ව්‍යාප්තව ඇති මෙම වසංගත ත්ත්වයෙන් වැඩියෙන්ම පීඩාවට පත්ව සිටින්නේ ඇමරිකා එක්සත් ජනපදයයි. මෙරට වේලාවින් පස්වරු 5 වන විට එරට ආසාදිතයන් සංඛ්‍යාව 164,359 ක් වන අතර, මරණ 3173 ක් වාර්තාවේ. අද දිනය තුළ ඇමරිකාවෙන් නව ආසාදිතයන් 515 ක් වාර්තාවන අතර, මරණ 17ක් වාර්තා වී ඇත. ආසාදිතයන් සංඛ්‍යාව සලකා බැලීමේ දී දෙවැනියට වැඩිම ආසාදිතයන් වාර්තා වන්නේ 101,739 ලෙස ඉතාලියෙන් වන අතර, ලොව වැඩිම ආසාදිතයන් මරණයට පත්ව ඇත්තේ ද ඉතාලියේයි. එම සංඛ්‍යාව මේවනවිට 11591 කි. ඉන් පසුව වැඩිම ආසාදිතයන් වාර්තා වන්නේ 94417 ක් ලෙස ස්පාඥ්ඥයෙනි. එහි මරණ 8189 ක් වාර්තාවේ."
    },
    {
        "content": "දැනට පවතින කොරෝනා වසංගත තත්ත්වය හේතුවෙන් බාහිර රෝගී අංශවල සෞඛ්‍ය සේවා ලබා ගැනීමට අපහසු වීම හේතවෙන් මෙම වැඩසටහන ක්‍රියාත්මක කිරීමට අවදානය යොමුව තිබේ. මෙහිදී වෛද්‍යවරයා හා රෝගියා අතර, ජංගම දුරකථනය මාර්ගයෙන් වෛද්‍ය සේවාව ක්‍රියාත්මක කිරීමට කටයුතු කරමින් සිටින බව සෞඛ්‍ය හා දේශීය වෛද්‍ය සේවා, කාන්තා හා ළමා කටුයුතු හා ළමා කටයුතු හා සමාජ ආරක්ෂන අමාත්‍යංශය නිවේදනය කළේය. මෙහි පළමු නියාමන ව්‍යාපෘතිය අද රිජ්වේ ආර්යා ළමා රෝහලේ ස්නායු රෝග සායනයේදී ක්‍රියාත්මක කරන ලදී. මෙම ක්‍රමවේදය ඉදිරියේ දී අනෙකුත් විශේෂිත රෝහල් තුලද ක්‍රියාත්මක කිරීමට අවදානය යොමුව ඇත. මේ සඳහා  නමැති යෙදුම(app) එක භාගත කිරීමෙන් ඕනෑම රෝගියෙකුට මෙම සේවාව ලබාගැනීමට හැකිවනු ඇත. මේ සම්බන්ධයෙන් වැඩිදුර තොරතුරු  අංකය හරහා මෙන්ම අන්තර්ජාලයේ  යන වෙබ් අඩවියෙන්ද ලබා ගත හැකි බව නිවේදනයේ සඳහන්."
    },
    {
        "content": "යුද හමුදාපති ලුතිනන් ජෙනරාල් ශවේන්ද්‍ර සිල්වා මහතා සඳහන් කළේ, ඔවුන් දියතලාව,රන්ටැඹේ හා පොම්පෙමඩුව නිරෝධායන මධ්‍යස්ථානවල දින 14 ක් නිරෝධායනයට ලක් වූ බවයි. ඒ අනුව දියතලාව නිරෝධායනය මධ්‍යස්ථානයෙන් අද පිටව ගිය පිරිස 33 කි. රන්ටැඹේ නිරෝධායනය මධ්‍යස්ථානයෙන් 117 න් පොම්පෙමඩුව නිරෝධායන මධ්‍යස්ථානයෙන් 45 දෙනෙකු අද දිනයේ පිටව ගිය බව යුද හමුදාපති ලුතිනන් ජෙනරාල් ශවේන්ද්‍ර සිල්වා මහතා සඳහන් කළේ ය. යුද හමුදාපතිවරයා පැවසුවේ, තවදුරටත් 1631 දෙනෙකු නිරෝධායනය මධ්‍යස්ථානවල සිටින බවයි. මේ දක්වා කාලය තුළ නිරෝධායන මධ්‍යස්ථාවලින් පිටව ගිය සංඛ්‍යාව 2314 කි."
    },
    {
        "content": "මෙම උපකරණය නිර්මාණය කර ඇත්තේ මහනුවර ජාතික රෝහලේ හෘද ශල්‍ය දැඩි සත්කාර ඒකකයේ හෙද නිලධාරී බිහාන් හපුතන්ත්‍රි මහතායි. කොරොනා වෛරස් ආසාදිතයින්ගේ පෙනහලු ක්‍රියාකාරීත්වය අක්‍රියවීම හේතුවෙන් කෘත්‍රිම ස්වසන යන්ත්‍ර යොදා ගන්නා අතර ඒවා ප්‍රමාණවත් නොවීම හේතුවෙන් ඇතැම් රටවල් දැඩි අසීරුතාවකට පත්ව සිටී. නව හඳුන්වාදීමත් සමග මෙරට පවතින කෘත්‍රිම ශ්වසන යන්ත්‍ර 500 න් දෙදහසකට එක්වර සේවාව සැපයිය හැකි බව සෞඛ්‍ය අමාත්‍යාංශය සඳහන් කළේ ය."
    },
    {
        "content": "නාවික හමුදා සමාජ මෙහෙවර ව්‍යාපෘතිය යටතේ කළුබෝවිල ශික්‍ෂණ රෝහල, නෙවිල් ප්‍රනාන්දු රෝහල සහ කොතලාවල ආරක්‍ෂක විශ්වවිද්‍යාල රෝහල වෙත විෂබීජහරණ කුටි ලබා දී තිබේ. මේ අනුව නාවික හමුදා සමාජ මෙහෙවර ව්‍යාපෘතිය යටතේ නාවික පර්යේෂණ හා සංවර්ධන ඒකකය විසින් නිශ්පාදනය කරන ලද විෂබීජ හරණ කුටි අද කළුබෝවිල ශික්‍ෂණ රෝහල, නෙවිල් ප්‍රනාන්දු රෝහල සහ කොතලාවල ආරක්‍ෂක විශ්වවිද්‍යාල රෝහල වෙත ලබා දීම සිදු කරන ලදී. විශේෂයෙන් දෛනිකව ප්‍රතිකාර ලබා ගැනීම සඳහා මහජනතාව විශාල ප්‍රමාණයක් මෙම රෝහල් වෙත පැමිණෙන අතර එම මහජනතාවගේ සහ රෝහල් කාර්ය මණ්ඩලයේ ආරක්‍ෂාව උදෙසා මෙම විෂබීජහරණ කුටි ස්ථාපිත කිරීමට කටයුතු සිදු කළේ ය. ඉන් එක් කුටියක් නාවික හමුදා මූලස්ථාන ප්‍රධාන දොරටුවේ ස්ථාපනය කිරීමට පසුගිය දිනෙක කටයුතු කළේ ය."
    },
    {
        "content": "ශ්‍රී ලංකන් ගුවන් සේවය ලබන 8 වැනි දින සිට 21 වැනි දා දක්වා සියළුම ගුවන් ගමන් තාවකාලිකව අත් හිටුවීමට තීරණය කර ඇති බව එම සමාගම නිවේදනය කරයි. දැනට ක්‍රියාත්මක වන ගුවන් ගමන් සීමාවන් සැලකිල්ලට ගනිමින් මෙම තීරණයට එළැඹි බවත්, මගීන්ට සිදුවන අපහසුතාව සම්බන්ධයෙන් කණගාටුව පළ කරන බවත් එම නිවේදනයේ වැඩි දුරටත් සඳහන්."
    },
    {
        "content": "ඒ, එම නිවාස සංකීර්ණයේ පුද්ගලයෙකුට කොරෝනා ආසාදනය වී පවුලේ කිහිපදෙනෙකුට රෝග ලක්ෂණ මතුවීම හේතුවෙනි. එම නිවාස සංකීර්ණයේ පදිංචි 72 හැවිරිදි පුද්ගලයෙකු වෛරසය අසාදනය වීම හේතුවෙන් මේ වනවිට ජාතික බෝවන රෝග විද්‍යායතනයේ ප්‍රතිකාර ලබමින් සිටී. ඔහුගේ දියණියගේ සැමියා විදෙස්ගතව පැමිණි පුද්ගලයෙකි. ඒ අනුව එම පුද්ගලයා, ඔහුගේ බිරිඳ සහ කුඩා දරුවා ද අද ගිලන් රථවලින් රැගෙන ගියේය. මේ අතර නාත්තන්ඩිය ප්‍රදේශයෙන් සොයාගත් කොරෝනා ආසාදිත පස් දෙනා සමග එක්ව කටයුතු කළ බව පැවසෙන කුරුණෑගල, කැකුණගොල්ලේ පදිංචි කාන්තාවක ද ඊයේ රෝහල්ගත කෙරුණු අතර ඇයට වෛරසය ආසාදිතව ඇති බවට අද තහවුරු වී තිබේ."
    },
    {
        "content": "නියෝජ්‍ය පොලිස්පති අජිත් රෝහණ මහතා සඳහන් කළේ, ඇතැම් පිරිස් ඇඳිරි නීති බලපත්‍ර අවභාවිත කරන බවට පැමිණිලි ලැබී ඇති බවයි. ඇඳිරි නීතිය උල්ලංඝණය කරමින් ධාවනය කරන වාහන පොලිස් භාරයට ගැනීමෙන් අනතුරුව නිරෝධායන කටයුතු සඳහා යොදා ගන්නා බව ද නියෝජ්‍ය පොලිස්පතිවරයා සඳහන් කළේ ය. මේ වනවිට දිවයිනේ සියලු දිස්ත්‍රික්කවල පොලිස් ඇඳිරිනීතිය ක්‍රියාත්මකයි. කොළඹ, ගම්පහ, කළුතර, පුත්තලම , මහනුවර සහ යාපනය දිස්ත්‍රික්කවලට නැවත දැනුම් දෙනතුරු පොලිස් ඇඳිරිනීතිය ක්‍රියාත්මක අතර සෙසු දිස්ත්‍රික්ක 19 ට පැනවූ පොලිස් ඇඳිරිනීතිය ලබන 06 වැනිදා උදෑසන 6 ට ඉවත් කෙරෙන බව පොලිස් මූලස්ථානය සඳහන් කළේ ය. කෙසේ වෙතත් ඇඳිරිනීති කාලය තුළ අත්‍යවශ්‍ය ආහාර ද්‍රව්‍ය නිවෙස් වෙත ප්‍රවාහනය කිරීමේ වැඩපිළිවෙළක් මේ වනවිට ක්‍රියාත්මක බව රජය පවසයි."
    },
    {
        "content": "එහි ලේකම් සිරිපාල හෙට්ටආරච්චි මහතා සඳහන් කළේ, තැපැල් කාර්යාලවලින් ,ග්‍රමීය බැංකුවලින් හා රාජ්‍ය හා පෞද්ගලික බැංකුවලින් විශ්‍රාම වැටුප් ගෙවීමට පහසුකම් සලසා ඇති බවයි. එම කටයුතු යුද හමුදාව විසින් සම්බන්ධීකරණය කරන බව ද ඔහු පැවසී ය. ලේකම්වරයා සඳහන් කළේ, අදාළ දිනවල සියලු ඖෂධ අලෙවිසල්ද විවෘතව තබන ලෙස උපදෙස් දුන් බවයි. යුධ හමුදාපති ලුතිනන් ජනරාල් ශවේන්ද්‍ර සිල්වා මහතා සඳහන් කළේ, විශ්‍රාම වැටුප් ලබාගැනීමට අවශ්‍ය සම්බන්ධීකරණ කටයුතු ග්‍රාම නිලධාරීවරුන් සහ යුද හමුදා නිලධාරින් එක්ව සිදුකරන බවයි. මේ අතර විශ්‍රාම වැටුප් ලබා ගැනීමට පැමිණෙන පිරිස් ප්‍රවාහනය සඳහා ලංගම බස්රථ යොදවන බව ශ්‍රී ලංකා ගමනාගමන මණ්ඩලයේ සභාපති කිංස්ලි රණවක මහතා සඳහන් කළේ ය."
    },
    {
        "content": "ඒ අනුව සුවය ලැබූ පුද්ගලයින් ගණන 21දක්වා ඉහළගොස් ඇති බව සෞඛ්‍ය අමාත්‍යාංශය සඳහන් කළේය. මේ වනවිට මෙරටින් තහවුරු කරගත් කොරෝනා රෝගීන්ගේ ගණන 146කි."
    },
    {
        "content": "පොලීසීය සඳහන් කළේ, එම කාලසීමාව තුළ වාහන 254 ක් සිය භාරයට ගත් බවයි. පසුගිය 20 වැනිදා සිට අද උදෑසන 6 දක්වා කාලය තුළ අත්අඩංගුවට ගෙන ඇති සමස්ත පුද්ගලයින් සංඛ්‍යාව 9466 කි. එම කාලසීමාව තුළ වාහන 2332 ක් පොලිස් භාරයට ගෙන තිබේ. මේ අතර මේ වනවිට දිවයිනේ සියලු දිස්ත්‍රික්කවල පොලිස් ඇඳිරිනීතිය ක්‍රියාත්මකයි. කොළඹ, ගම්පහ, කළුතර, පුත්තලම , මහනුවර සහ යාපනය දිස්ත්‍රික්කවලට නැවත දැනුම් දෙනතුරු පොලිස් ඇදිරිනීතිය ක්‍රියාත්මක අතර සෙසු දිස්ත්‍රික්ක 19 ට පැනවු පොලිස් ඇදඳිරි නීතිය ලබන 06 වැනිදා උදෑසන 6 ට ඉවත් කෙරෙන බව පොලිස් මූලස්ථානය සඳහන් කළේ ය. කෙසේ වෙතත් ඇඳිරි නීති කාලය තුළ අත්‍යවශ්‍ය ආහාර ද්‍රව්‍ය නිවෙස් වෙත ප්‍රවාහනය කිරීමේ වැඩපිළිවෙළක් මේ වනවිට ක්‍රියාත්මක බව රජය පවසයි."
    },
    {
        "content": "මෙය නිපදවා ඇත්තේ කම්හල් සේවකයින් සඳහායි. ශ්‍රී ලංකාව තුළ විෂබීජහරණයට අවශ්‍ය කෙරෙන එතනෝල් නිෂ්පාදනය කර නිකුත් කෙරෙන්නේ ලංකා සීනි සමාගමෙනි. සෙවනගල හා පැල්වත්ත කම්හල් මූලික කරගනිමින් එම නිෂ්පාදන කටයුතු සිදු කෙරේ. සීනි නිෂ්පාදනයේ අතුරු නිපැයුමක් වන එතනෝල් යොදාගෙන, ලෝක සෞඛ්‍ය සංවිධානයේ අනුමත මාත්‍රාවන්ට අනුගතව මෙම විෂබීජ නාශක දියරය නිෂ්පාදනය කර තිබීම විශේෂත්වයකි. ලංකා සීනි සමාගමේ ප්‍රධාන විධායක නිලධාරී ගාමිණී රාසපුත්‍ර මහතා “අත් පිරිසිදු කිරීම සඳහා යම් කිසි මේ එතනෝල් පාවිච්චි කරලා ද්‍රාවනයක් අපි නිෂ්පානය කරලා තියෙනවා අපේ ආයතනයේ සේවකයින් සඳහා පමණක්. අපි විශ්වාස කරනවා තව සති දෙකක් පමණ යන විට මේ කටයුතු වලින් අපේ රටේ ජනතාව නිදහස් කර ගන්න බොහෝ දුරට හැකි වෙයි කියලා. මේ විෂබීජහරණය කිරීමේ ක්‍රියාවලියට දිනපතාම දෛනිකව නිරන්තරයෙන්ම අපි යොමු වෙලා ඉන්නවා” ලංකා සීනි සමාගමේ සෙවනගල ශාඛාවේ රසායනාගාර නිලධාරී සුරංග දුලිප් මහතා “මේකට අපි සියට 96 යි දශම 3 එතනෝල් තමයි සෙවනගල ආයතනයේ අපි නිෂ්පානදය කරන්නේ, එම ඇල්කොහොල් ද්‍රාවනය, ග්ලිසරෝල් සියට 98 ග්ලිසරෝලුයි, සියට 3 හයිඩ්රිජන්පැරොක්සයිඩ් ඊට අමතරව ජලය ඔය මිග්‍රණය භාවිතා කරලා තමයි අපි මෙම හෑන්ඩ් සැනිටයිසර් එක නිෂ්පාදනය කළේ. මිලි ලීටර් 500 ක් වෙළෙඳ පොලෙන් ගන්නවනම් අපිට වියදම විදිහට රුපියල් 1800 කට එහා මුදලක් යනවා. අප ආයතනයේ මෙම මිලි ලීටර් 500 නිෂ්පාදනය සඳහා ගියේ රුපියල් 300 ත් 350 ක අතර මුදලක් පමණයි. නමුත් අපිට මේක වෙළෙඳපොළට අපිට ලබා දීමට නොහැකි වන්නේ අපිට පාරිභෝගික අධිකාරියෙන් අවසරයක් නොමැති නිසා”"
    },
    {
        "content": "එහි ප්‍රධාන සෞඛ්‍ය වෛද්‍ය නිලධාරී වෛද්‍ය රුවන් විජයමුණි මහතා සඳහන් කළේ, ඊයේ දිනයේ මරදාන ප්‍රදේශයේ පදිංචි කොරෝනා ආසාදිත පුද්ගලයකු මියයාමෙන් අනතුරුව මෙම පියවර ගත් බවයි. ඒ අනුව ඔහු පදිංචිව සිටි මහල් නිවාසය ද ඇතුළුව මහල් නිවාස 18 ක් මේ වනවිට හුදකලා කර ඇති බව වෛද්‍ය රුවන් විජයමුණි මහතා සඳහන් කළේ ය. ඔහු පැවසුවේ, මියගිය පුද්ගලයාගේ දියණිය, බෑනණුවන්, මිණිබිරිය සහ මුණුබුරා ද මේ වනවිට අංගොඩ බෝවන රෝග විද්‍යායතනයට ඇතුළත් කර ඇති බවයි. කොළඹ නාගරික සීමාවෙන් හමු සෙසු කොරොනා ආසාදිත රෝගීන්ගේ සමීපතමයන් 308 දෙනෙකු ද මේ වනවිට නිරෝධායනයට ලක් කර ඇති බව වෛද්‍ය රුවන් විජයමුණි මහතා සඳහන් කළේ ය."
    },
    {
        "content": "ඒ නව කොරොනා ආසාදිතයින් දෙදෙනෙකු හමුවීමත් සමගයි. සෞඛ්‍ය අමාත්‍යාංශය සඳහන් කළේ, මේ වනවිට කොරොනා ආසාදිතයින් 124 දෙනෙකු රෝහල්ගතව ප්‍රතිකාර ලබන බවයි. සැකසහිත රෝගීන් 231 දෙනෙකු ද වෛද්‍ය අධික්ෂණය යටතේ ප්‍රතිකාර ලබන බව අමාත්‍යාංශය සඳහන් කළේ ය. වෛසරය ආසාදනය වී සම්පූර්ණ සුවය ලැබූ පිරිස 21කි. මේ අතර කොරොනා ආසාදිත පුද්ගලයින් තිදෙනෙකු මියගොස් තිබේ. මරදාන ප්‍රදේශයේ පදිංචි 73 හැවිරිදි පුද්ගලයකු ඊයේ රාත්‍රී මියගිය බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා සඳහන් කළේ ය. මේ අතර මරදාන, ආනලඩ් රත්නායක මාවතේ පුද්ගලයින් දෙදෙහසක් නිරෝධායනයට යොමු කළ බව කොළඹ මහනගර සභාව පවසයි. එහි ප්‍රධාන සෞඛ්‍ය වෛද්‍ය නිලධාරී වෛද්‍ය රුවන් විජයමුණි මහතා සඳහන් කළේ, ඊයේ දිනයේ මරදාන ප්‍රදේශයේ පදිංචි කොරොනා ආසාදිත පුද්ගලයකු මියයාමෙන් අනතුරුව මෙම පියවර ගත් බවයි. ඒ අනුව ඔහු පදිංචිව සිටි මහල් නිවාසය ද ඇතුළුව මහල් නිවාස 18 ක් මේ වනවිට හුදකලා කර ඇති බව වෛද්‍ය රුවන් විජයමුණි මහතා සඳහන් කළේ ය. ඔහු පැවසුවේ, මියගිය පුද්ගලයාගේ දියණිය, බෑනණුවන්, මිණිබිරිය සහ මුණුබුරා ද මේ වනවිට අංගොඩ බෝවන රෝග විද්‍යායතනයට ඇතුළත් කර ඇති බවයි. කොළඹ නාගරික සීමාවෙන් හමු සෙසු කොරොනා ආසාදිත රෝගීන්ගේ සමීපතමයන් 308 දෙනෙකු ද මේ වනවිට නිරෝධායනයට ලක් කර ඇති බව වෛද්‍ය රුවන් විජයමුණි මහතා සඳහන් කළේ ය. පවතින තත්ත්වය හේතුවෙන් නැවත දැනුම් දෙනතුරු කොළඹ නගරයේ ළමා නිවාසවලට හා වැඩිහිටි නිවාසවලට පිටස්තර පුද්ගලයින් ඇතුළත් කර ගැනීම තහනම් කර ඇති බව වෛද්‍ය රුවන් විජයමුණි මහතා සඳහන් කළේ ය. මේ අතර මහනුවර අකුරණ ප්‍රදේශයේ පවුල් 370 ක් තවදුරටත් නිරෝධායනයට ලක් කරමින් පවතින බව මධ්‍යම පළාත් සෞඛ්‍ය සේවා අධ්‍යක්ෂ වෛද්‍ය අර්ජුණ තිලකරත්න මහතා සඳහන් කළේ ය."
    },
    {
        "content": "මිනුවන්ගොඩ නිල්පනාගොඩ නිවසක විදෙස් කාන්තාවන් පිරිසක් රැඳී සිටින බවට ලද තොරතුරකට අනුව පොලීසිය අදාළ නිවස පරීක්ෂාවට ලක් කර තිබේ. එහිදී හෙළිවී ඇත්තේ, නේපාල ජාතික කාන්තාවන් 29 දෙනෙකු සහ ඉන්දීය කාන්තාවක් මෙම නිවසේ රැඳී සිටින බවයි. මෙම විදේශීය කාන්තාවන් පිරිස කාමර 4කින් සමන්විත එම නිවසේ රදවා තබා ගැනීම පිළිබඳව ප්‍රදේශයේ ආරක්ෂක හෝ සෞඛ්‍ය අංශ දැනුවත් කර තිබුණේ නොතිබිණ. මෙහිදී අනාවරණය වුණේ ඉන්දියාවෙන් සහ නේපාලයෙන් පැමිණි කාන්තාවන් කෙටි කාලයක් මෙරට රඳවා තබා ගෙන ඉන් අනතුරුව වෙනත් විදෙස් රටවල රැකියා සඳහා යොමු කරන මිනිස් ජාවාරමක් ද මෙහිදී ක්‍රියාත්මක බවටයි. පොලීසිය පැවසුවේ, අදාළ පිරිස නිවස තුළම නිරෝධායනයට යොමු කරන අතර, මෙම ජාවාරම මෙහෙය වූ පුද්ගලයන් සිව් දෙනොට එරෙහිව නඩු පවරන බවයි."
    },
    {
        "content": "මේ අතර පවතින අර්බුදය හමුවේ විදේශ ණය සම්බන්ධයෙන් ද කැබිනට් මණ්ඩලයේ අවධානය යොමුව තිබේ. \n \n මේ අතර ඖෂධ හා ඉන්ධන හැර අත්‍යවශ්‍ය නොවන භාණ්ඩ ආනයනය තහනම් කිරීමට හෝ සීමා කිරීමට රජය තීරණය කර ඇති බව සම කැබිනට් ප්‍රකාශක අමාත්‍ය රමේෂ් පතිරණ මහතා සඳහන් කළේ ය."
    },
    {
        "content": "මෙලෙස ඝාතනයට ලක්ව ඇත්තේ, 28 හැවිරිදි කාන්තාවක සහ ඇගේ තෙ හැවිරිදි දියණියයි. 37 හැවිරිදි සැකකරු පවුල් ආරවුලක් මත මෙම ඝාතන සිදුකර ඇති බවට පොලීසිය සැක පළ කරයි. මියගිය අයගේ මෘත ශරීර ගම්පහ රෝහලේ තැන්පත් කර ඇති අතර මල්වතුහිරිපිටිය පොලීසිය වැඩිදුර විමර්ශන සිදුකරයි."
    },
    {
        "content": "එහිදී ඔවුන් COVID -19 වෛරසය පාලනයට සහ මැඩපැවැත්වීම සඳහා වන යෝජනා කිහිපයක් සෞඛ්‍ය අමාත්‍යතුමි වෙත ඉදිරිපත් කර තිබේ. විශේෂඥ වෛද්‍යවරුන්ගේ සංගමය ඉදිරිපත් කළ එම යෝජනා පහත පරිදි වේ. 01.කැස්ස, සෙම්ප්‍රතිශ්‍යාව තිබෙන සියලු දෙනා COVID -19 රෝගීන් දැයි තහවුරු වන තෙක් ආරක්ෂිත ක්‍රම අනුගමනය කරමින් ප්‍රතිකාර සේවාවන් සිදු කිරීම. 02. කොරෝනා වෛරසය පිළිබඳ සිදුකරන පර්යේෂණ සහ නිර්ණායක පුළුල් කිරීම. 03.කැස්ස, සෙම්ප්‍රතිශ්‍යාව සඳහා ප්‍රතිකාර ගැනීමට රෝහල්වලට පැමිණෙන රෝගීන්ට විශේෂිත වාට්ටුවල ප්‍රතිකාර ලබා දීම. 04. COVID -19 ප්‍රතිකාර සේවාවන් සිදු කරන සෞඛ්‍ය කාර්ය මණ්ඩල සදහා ලබාදෙන පුද්ගල ආරක්ෂිත උපකරණ ඇගළුම් වැනි දෑ රෝහල්වලට නිසි ක්‍රමවේදයට ලබාදීම. 05.කොරෝනා වෛරස ආසාදිතයින්ට ප්‍රතිකාර කරන සෞඛ්‍ය කාර්ය මණ්ඩලවලට ජීවිත රක්ෂණ ක්‍රමයක් සකස් කිරීම. 06. සායනික ප්‍රතිකාර සිදු කිරීමේදී විශේෂඥ උපදෙස් ලබාගැනීම මෙහිදී අමාත්‍යවරිය පවසා ඇත්තේ, කොළඹ, කළුතර සහ ගම්පහ දිස්ත්‍රික්කවල වෙනම කොරෝනා වෛරසය ආසාදිත රෝගීන්ට ප්‍රතිකාර කිරීමට රෝහල් ස්ථාපිත කිරීමට කටයුතු කරන බවයි. මෙම අවස්ථාවට සෞඛ්‍ය ලේකම් භද්‍රානි ජයවර්ධන මහත්මිය, සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා, විශේෂඥ වෛද්‍යවරුන්ගේ සංගමයේ සභාපති විශේෂඥ වෛද්‍ය ලලන්ත රණසිංහ මහතා, ලේකම් විශේෂඥ වෛද්‍ය අශෝක ගුණරත්න මහතා ඇතුළු පිරිසක් එක්ව සිටියහ."
    },
    {
        "content": "COLOMBO ( News 1st ) –  සියලු ඛනිජ බලපත්‍රවල වලංගු කාලය   30 වැනිදා දක්වා දීර්ඝ කිරීමට පියවර ගන්නා බව භූ විද්‍යා සමීක්ෂණ හා පතල් කාර්යාංශය පවසයි. නිවේදනයක් නිකුත් කරමින් එම කාර්යාංශය සඳහන් කළේ, රටේ පවතින වාතාවරණය සැළකිල්ලට ගෙන මෙම තීරණයට එළැඹි බවයි. ඒ අනුව, කාර්යාංශය මගින් නිකුත් කළ වැලි , පස්, බොරළු සහ ගල් කැනීම් බලපත්‍රවල වලංගු කාලය ලබන 30 වැනිදා දක්වා බලාත්මක බව ද එම කාර්යාංශය සඳහන් කළේ ය."
    },
    {
        "content": "අත්‍යාවශ්‍ය භාණ්ඩ ප්‍රවාහනය සඳහා නිකුත් කළ බලපත්‍රයක් ව්‍යාජ ලෙස භාවිතා කරමින් සිමෙන්ති ප්‍රවාහනය කළ දෙදෙනෙක් උහන ප්‍රදේශයේදී අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ ගාල්ලේ සිට අම්පාර දෙසට ධාවනය වූ ලොරියකි. පොලීසිය සඳහන් කළේ, සහල් ප්‍රවාහනය සඳහා ලබාගත් බලපත්‍රයක් යොදාගනිමින් මොවුන් සිමෙන්ති ප්‍රවාහනය කර ඇති බවයි. උහන පොලිස් මාර්ග බාධකයේ දී මොවුන් අත්අඩංගුවට ගෙන තිබේ. සැකකරුවන් දෙදෙනා අම්පාර වැඩබලන මහේස්ත්‍රාත්වරයා හමුවට ඉදිරිපත් කිරීමෙන් අනතුරුව ලබන 6 වැනිදා දක්වා රක්ෂිත බන්ධනාගාරගත කර තිබේ."
    },
    {
        "content": "COLOMBO ( News 1st ) – ඇඳිරි නීතිය උල්ලංඝණය කළ පුද්ගලයින් 1015 දෙනෙකු අද උදෑසන 6.00 න් අවසන් වූ පැය 24 තුළ අත්අඩංගුවට ගෙන තිබේ. පොලීසීය සඳහන් කළේ, එම කාල සීමාව තුළ වාහන 254 ක් සිය භාරයට ගත් බවයි. පසුගිය 20 වැනිදා සිට අද උදෑසන 6 දක්වා කාලය තුළ අත්අඩංගුවට ගෙන ඇති සමස්ත පුද්ගලයින් සංඛ්‍යාව 9466 කි. එම කාල සීමාව තුළ වාහන 2332 ක් පොලිස් භාරයට ගෙන තිබේ. එමෙන්ම මේ වනවිට දිවයිනේ සියලු දිස්ත්‍රික්කවල පොලිස් ඇඳිරි නීතිය ක්‍රියාත්මක වේ. කොළඹ, ගම්පහ, කළුතර, පුත්තලම, මහනුවර සහ යාපනය දිස්ත්‍රික්කවලට නැවත දැනුම් දෙනතුරු පොලිස් ඇඳිරි නීතිය ක්‍රියාත්මක අතර සෙසු දිස්ත්‍රික්ක 19 ට පැනවූ පොලිස් ඇඳිරි නීතිය ලබන 06 වැනිදා උදෑසන 6 ට ඉවත් කෙරෙන බව පොලිස් මූලස්ථානය සඳහන් කළේ ය. කෙසේ වෙතත් ඇඳිරි නීති කාලය තුළ අත්‍යවශ්‍ය ආහාර ද්‍රව්‍ය නිවෙස් වෙත ප්‍රවාහනය කිරීමේ වැඩපිළිවෙළක් මේ වනවිට ක්‍රියාත්මක බව රජය පවසයි."
    },
    {
        "content": "කොරෝනා සම්බන්ධයෙන් අසත්‍ය තොරතුරු අන්තර්ජාලය ඔස්සේ පළ කළ විශ්වවිද්‍යාල ශිෂ්‍යයෙකු අත්අඩංගුවට ගෙන තිබේ. එම ශිෂ්‍යයා ලබන 09 වැනිදා දක්වා රක්ෂිත බන්ධනාගාරගත කර ඇති බව පොලිස් මාධ්‍ය ප්‍රකාශකවරයා සඳහන් කළේ ය."
    },
    {
        "content": "ජනාධිපති කාර්යාලය සඳහන් කළේ, පස්වරු 2 ට නැවත එම දිස්ත්‍රික්කවලට ඇඳිරි නීතිය පනවන බවයි. කෙසේ වෙතත්, කොළඹ, ගම්පහ, කළුතර, පුත්තලම, මහනුවර සහ යාපනය දිස්ත්‍රික්කවලට පැනවූ ඇඳිරි නීතිය නැවත දැනුම්දෙන තුරු ක්‍රියාත්මක වේ. අත්‍යවශ්‍ය සේවා හැර අනෙක් සියලු කාර්යයන් සඳහා දිස්ත්‍රික් අතර ගමනාගමනය තවදුරටත් සම්පූර්ණයෙන්ම තහනම් වනු ඇති. ඇඳිරි නීතිය ඉවත් කෙරුණ ද, අත්‍යවශ්‍ය කාරණයකට හැර නිවෙස්වලින් පිටව නොයන්නැයි, පොලීසීය ජනතාවට දැනුම් දෙයි. ඇඳිරි නීතිය ක්‍රියාත්මක ප්‍රදේශවල බලපත්‍රය නොමැතිව ගමන් කරන පුද්ගලයින් වරෙන්තුවකින් තොරව අත්අඩංගුවට ගන්නා බව ද නියෝජ්‍ය පොලිස්පති අජිත් රෝහණ මහතා සඳහන් කළේ ය."
    },
    {
        "content": "රිජ්වේ ආර්යා ළමා රෝහලේ කොරෝනා වෛරසය ආසාදිත දරුවන් ප්‍රතිකාර ලබන බවට සමාජ ජාල හරහා ප්‍රචාරය වීම හේතුවෙන් දෙමව්පියන් තම දරුවන්ව ප්‍රතිකාර සඳහා යොමු කිරීමට බිය වී ඇති බව නියෝජ්‍ය පොලිස්පති නීතිඥ අජිත් රෝහණ මහතා ප්‍රකාශ කළේය. ඒ අද පැවැති මාධ්‍ය හමුවකට සහභාගීවෙමින්. ඔහු වැඩිදුරටත් සඳහන් කලේ,  රිජ්වේ ආර්යා ළමා රෝහලේ කොරෝනා වෛරසය ආසාදිත දරුවන් ප්‍රතිකාර නොලබන බව රෝහලේ අධ්‍යක්ෂකවරයා ප්‍රකාශ කළ බවයි. මෙසේ අසත්‍ය ප්‍රචාර කරන අයට එරෙහිව දැඩි ක්‍රියාමාර්ග ගන්නා බව නියෝජ්‍ය පොලිස්පතිවරයා වැඩි දුරටත් සඳහන් කළේ ය. සමාජ ජාලා මාධ්‍ය හෝ වෙනයම් මාධ්‍ය හරහා පල වන අසත්‍ය ප්‍රචාරවලට නොරැවවෙන්නැයි නියෝජ්‍ය පොලිස්පති නීතිඥ අජිත් රෝහණ මහතා ඉල්ලා සිටියි."
    },
    {
        "content": "කොරෝනා වසංගත තත්ත්වය සළකා ඕනෑම ඇප කොන්දේසියක් මත මුදා හරින්නැයි ඉල්ලා ඉදිරිපත් කළ ඇප අයැදුම්පත් සියයට 90 කට ආසන්න ප්‍රමාණයක් අද කොළඹ මහාධිකරණ විනිසුරුවරුන් ප්‍රතික්ෂේප කළේය. බන්ධනාගාර හා රක්ෂිත බන්ධනාගාරගතව සිටින මත්ද්‍රව්‍ය ජාවාරම්කරුවන් පිරිසක් ද මෙම ඇප අයැදුම් ඉදිරිපත් කළ අය අතර වේ. ඇප අයැදුම්පත් 121 ක් කොළඹ මහාධිකරණ 5 ක් හමුවේ අද සළකා බැලුවේය. එහිදී තානාපතිවරයා වෙනුවෙන් පෙනී සිටි ජ්‍යෙෂ්ඨ නීතිඥවරුන් ඉදිරිපත් කළ විරෝධතා සළකා බැලූ මහාධිකරණ විනිසුරුවරුන් මහා පරිමාණ හෙරොයින් ජාවාරම්කරුවන්ගේ ඇප අයදුම්පත් සියල්ල ප්‍රතික්ෂේප කර තිබේ. කොරෝනා වසංගතයට මුවාවී ප්‍රධාන පෙළේ හෙරොයින් ජාවාරම්කරුවන් ඇතුළු දරුණුගණයේ අපරාධකරුවන් ඇප ලබා ගැනීමට සැලසුම්සහගතව කුමන්ත්‍රණයක් දියත්කර ඇතැයි නියෝජ්‍ය සොලිසිටර් ජෙනරාල් දිලීප පීරිස් මහතා අධිකරණය හමුවේ පෙන්වා දුන්නේය. ඔහු කියා සිටියේ මෙම කුමන්ත්‍රණය පැරදවීමට නීතිපතිවරයාට උපරිම සහාය ලබාදීම අධිකරණයේ ප්‍රධාන වගකීම බවය. මෙතෙක් කිසිදු රෝගියෙකු වාර්තා වී නැති බන්ධනාගාරය, හොඳම නිරෝධායන මධ්‍යස්ථානය බව ද නියෝජ්‍ය සොලිසිටර් ජෙනරාල්වරයා කියා සිටියේය. රට පුරා ඇදිරිනීතිය පනවා ජනතාව කොරෝනා වසංගතයෙන් ගලවා ගැනීමට රජය බලවත් වෑයමක් දරණ අවස්ථාවක 120 ක් වැනි සුළු පිරිසකගේ ඉල්ලීම් මත හදිසියේ අධිකරණය කැඳවා ඇප අයැදුම්පත් සළකා බැලීමෙන් ඇතිවන සෞඛ්‍ය අවදානම පිළිබඳව ද ඔහු අදහස් පළ කළේය. නියෝජ්‍ය සොලිසිටර් ජනරාල්වරයා පැවසුවේ මුකවඩාම් බැඳ අධිකරණ කටයුතු සිදුකළ නොහැකි බවයි. වෛසරය ශරීර ගතවූ එක් අයෙකු හෝ අද අධිකරණයේ සිටියහොත්, හෙට දිනයේදී අති විශාල සංඛ්‍යාවක් වසංගතයට ගොඳුරු නොවන බවට අධිකරණයට සහතිකයක් දිය හැකි දැයි දිලීප පීරිස් මහතා විමසා සිටියේය. නීතිපතිවරයා ඊයේ දිනයේ අගවිනිසුරුවරයාගෙන් කළ ඉල්ලීම අනුව හැකි තරම් සුරක්ෂිත ආකාරයට කටයුතු කරන ලෙස අධිකරණ සේවා කොමිසන් සභාව විසින් අධිකරණයට උපදෙස් ලබා දී ඇති බව මහාධිකරණ විනිසුරුවරුන් ප්‍රකාශ කරනු ලැබිණි. නියෝජ්‍ය සොලිසිටර් ජනරාල්වරයා කරුණු දක්වන අවස්ථාවේ මහාධිකරණ විනිසුරු ආදිත්‍ය පටබැදිගේ මහතා පෙරළා ප්‍රශ්ණයක් නගමින් මහාධිකරණ විනිසුරුවරුන් තොත්ත බබාලා ලෙස නීතිපතිවරයා දකින්නේදැයි විමසා සිටියේය. රටේ බහුතර ජනතාවගේ සුරක්ෂිතභාවය සඳහා තමන් නීතිපතිවරයා වෙනුවෙන් දක්වන කරුණු කෙරෙහි අධිකරණය දැඩි අවධානයක් යොමු කරනු ඇතැයි අපේක්ෂා කරන බව එහිදී නියෝජ්‍ය සොලිසිටර් ජෙනරාල් දිලීප පිරිස් මහතා ප්‍රකාශ කළේය. මහාධිකරණ විනිසුරුවරයා පෙන්වා දුන්නේ නීතිපතිවරයා පෙන්වා දීමට උත්සාහ දරණ කරුණු පිළිබඳව අධිකරණයට වටහා ගත හැකි නමුත් අධිකරණ සේවා කොමිසම නිකුත් කරන උපදෙස් පිළිපැදීමට බැදී ඇති බැවින් ඇප අයදුම්පත් සළකා බැලීමට තම අධිකරණයට සිදුවන බවය. අධිකරණය විසින් ඇප නියමකර ඇති නමුත් ඇප කොන්දේසි සපුරා ගැනීමට නොහැකිව රක්ෂිත බන්ධනාගාරගතව සිටින සැකකරුවන් ඇප මත මුදා හැරීමට ජනාධිපතිවරයා පත්කළ නීතිඥවරුන්ගේ කමිටුව නිර්දේශ කිරීමෙන් අනතුරුව අද සහ හෙට මහාධිකරණයේ විශේෂ නඩු දිනයන් ලෙස නම් කළේය."
    },
    {
        "content": "එම දෙපාර්තමේන්තුව සඳහන් කළේ, රත්නපුර, ගාල්ල සහ මාතර දිස්ත්‍රික්කවල ඇතැම් ස්ථානවලට මිලිමීටර් 50 ට වැඩි තද වැසි ඇති විය හැකි බවයි. දිවයිනේ සෙසු ප්‍රදේශවල වැසි රහිත කාලගුණය තවදුරටත් පවතිනු ඇති. සබරගමුව සහ මධ්‍යම පළාත්වල ඇතැම් ස්ථානවලට උදෑසන කාලයේදී මීඳුම් සහිත තත්ත්වයක් අපේක්ෂා කළ හැකි බව කාලගුණ විද්‍යා දෙපාර්තමේන්තුව සඳහන් කළේ ය."
    },
    {
        "content": "රාජ්‍ය පරිපාලන හා ස්වදේශ කටයුතු අමාත්‍යංශය නිවේදනයක් නිකුත් කරමින් සඳහන් කළේ, ඇඳිරි නීතිය ක්‍රියාත්මක වීම හේතුවෙන් සේවයට වාර්තා කිරීමේ අපහසුතා සැළකිල්ලට ගෙන මෙම තීරණය ගත් බවයි. රැකියා විරහිත උපාධිධාරී අභ්‍යාසලාභීන්, කොරෝනා වෛරස මර්දන රාජකාරී සඳහා අනුයුක්ත කිරීමට තීරණය කෙරුණේ සෞඛ්‍ය අමාත්‍යංශයේ ඉල්ලීම මතයි."
    },
    {
        "content": "යුද හමුදාපතිවරයා පැවසුවේ, එම පිරිස පූනානි නිරෝධායන මධ්‍යස්ථානය වෙත යොමු කර ඇති බවයි."
    },
    {
        "content": "රටේ පවතින තත්ත්වය තුළ ව්‍යවස්ථාවේ සඳහන් ප්‍රතිපාදන අනුව පාර්ලිමේන්තු මැතිවරණය පැවැත්වීමේ දිනය සම්බන්ධයෙන් ගැටලුවක් මතු වී ඇති බැවින් එය විසදා ගැනීම සඳහා ශ්‍රේෂ්ඨාධිකරණයේ මග පෙන්වීමක් ලබා ගැනීම සුදුසු බව ජාතික මැතිවරණ කොමිසන් සභාව ජනාධිපතිවරයාට දැනුම් දී තිබේ. ඊයේ රැස් වූ කොමිසන් සභාව මේ බව දැනුම් දී ඇත්තේ ජනාධිපති ලේකම්වරයාට යැවූ ලිපියකින් ය. COVID-19 වෛරසය පැතිරීම හේතුවෙන් අප්‍රේල් 25 වැනි දින පැවැත්වීමට නියමිතව තිබූ ඡන්ද විමසීම කල් දැමුණු අතර ඡන්දය පැවැත්විය හැක්කේ මැයි 14 වැනිදායින් පසු දිනයක බව කොමිසම මීට පෙර නිවේදනය කළේ ය. ඒ අනුව පාර්ලිමේන්තුව රැස්වීමේ දිනය ජනාධිපතිවරයා විසින් ගැසට් පත්‍රයකින් නැවත නිවේදනය කළ යුතු අතර ව්‍යවස්ථාව අනුව එම දිනය පාර්ලිමේන්තුව විසුරුවා හැර මාස 03කට පෙර දිනයක් විය යුතු බව මැතිවරණ කොමිසම පෙන්වා දෙන්නේය. ඒ අනුව පාර්ලිමේන්තුව මේ වසරේ ජුනි පළමු වැනි දිනවත් රැස් විය යුතු ය. ජුනි පළමු වැනිදා පාර්ලිමේන්තුව රැස්වීමට නම් මැයි 27 හෝ 28 දිනවල ඡන්දය පැවැත්විය යුතු අතර මුලික කටයුතු සංවිධානය කිරීම අප්‍රේල් 20 වැනිදා වනවිටවත් ආරම්භ කළ යුතු බව මැතිවරණ කොමිසම පෙන්වා දෙන්නේය. දැනට පවතින තත්ත්වය අනුව අප්‍රේල් 20 වනවිට එම කටයුතු ආරම්භ කිරීමට හැකි තත්ත්වයක් උදාවනු ඇතැයි අපේක්ෂා කළ නොහැකි බව පවසන මැතිවරණ කොමිසම පෙන්වා දෙන්නේ ජුනි මස 01 වැනිදාට පෙර පාර්ලිමේන්තුව නැවත රැස්වීමට නොහැකි වුවහොත් ව්‍යවස්ථාමය ගැටලුවක් මතුවන බවයි. එම නිසා මෙම ගැටලුව විසදා ගැනීම සඳහා ශ්‍රේෂ්ඨාධිකරණයේ මග පෙන්වීමක් ලබා ගැනීම සුදුසු බව මැතිවරණ කොමිසම ජනාධිපතිවරයාට දැනුම් දී තිබේ. https://www.facebook.com/NewsfirstSL/videos/591326641454908/"
    },
    {
        "content": "ඔහු 58 හැවිරිදි පිරිමි පුද්ගලයෙකු වන අතර IDH රෝහලේ ප්‍රතිකාර ලබමින් සිටියදී එම පුද්ගලයා මියගිය බව වෛද්‍ය අනිල් ජාසිංහ මහතා සඳහන් කළේය. ඔහුගේ නිව්මෝනියා රෝගී තත්ත්වය උත්සන්න වීමෙන් මියගොස් ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනයේ සඳහන් විය. මෙය කොරෝනා අසාදනය වීමෙන් ශ්‍රී ලංකාවෙන් වාර්තා වූ සිව්වැනි මණයයි."
    },
    {
        "content": "ඒ අනුව මෙරට කොරෝනා ආසාදිත රෝගීන් ගණන 151 දක්වා ඉහළ ගොස් තිබේ. ඒ අනුව මෙරට කොරෝනා ආසාදිත රෝගීන් ගණන 150 දක්වා සෞඛ්‍ය අමාත්‍යාංශය සඳහන් කළේ ය. වෛසරය ආසාදනය වී සම්පූර්ණ සුවය ලැබූ පිරිස 21කි."
    },
    {
        "content": "පොලිස් මාධ්‍ය ප්‍රකාශකවරයා සඳහන් කළේ අපරාධ පරීක්ෂණ දෙපාර්තමේන්තුව විසින් ඔහු අත්අඩංගුවට ගනු ලැබූ බව ය.#"
    },
    {
        "content": "ඒ , පසුගිය 20 වැනිදා සිට අද දහවල් 12 දක්වා කාලය තුළයි. අදාළ කාලසීමාව තුළ පොලීසීය භාරයට ගෙන ඇති වාහන සංඛ්‍යාව 1,533කි. පොලිස් ඇඳිරි නිතිය උල්ලංඝණය කිරිම සම්බන්ධනයෙන් අද උදෑසන 6 සිට දහවල් 12 දක්වා කාලය තුළ පුද්ගලයින් 206 දෙනෙකු අත්අඩංගුවට ගෙන තිබේ. එම කාල සීමාව තුළ වාහන 56 ක් සිය භාරයට ගත් බව පොලීසිය සඳහන් කළේ."
    },
    {
        "content": "අප වාර්තාකරුවන් පැවසුවේ අද පෙරවරු 6.00ට පොලිස් ඇඳිරි නිතිය ඉවත් කෙරුණු අතර, පෞද්ගලික ඔසුසැල් රැසක් විවෘත කර තිබූ බවය. නමුත් ඇතැම් ප්‍රදේශවල රජයේ ඔසුසැල් විවෘත කිරීම ප්‍රමාදවීමත් සමග ජනතාව දැඩි අපහසුතාවකට පත්විය. අනුරාධපුර, රාජ්‍ය ඔසුසල අද පෙරවරු 8.00වන විටත් විවෘත කර නොතිබුණි. උදෑසන සිට එහි පැමිණ සිටි ජනතාව මේ නිසා දුෂ්කරතාවකට මුහුණ දුන්නේය. “උදේ හයේ ඉඳලා ඉන්නේ. තාම වීවෘත කරලා නැහැ” තත්ත්වය උණුසුම් වීමත් සමග‍ අනුරාධපුර පොලිසියේ නිලධාරීන් එහි පැමිණ, ඔසුසල තුළ සිටි නිලධාරීන් කැඳවා එය වීවෘත කිරීමට පියවර ගැනිණි. මේ අතර පොළොන්නරුවේ රාජ්‍ය ඔසුසලට පැමිනි සියලු දෙනාගේ ඖෂධ වට්ටෝරු එක්රැස් කර ඔවුන් පිටත් කර හැරියේය. එහි කළමනාකාරවරිය පැවසුවේ රෝගීන්ගේ නිවෙස්වලට ඖෂධ යැවීමට කිරීමට කටයුතු කරන බවය. බෙදා හැරීම සඳහා බොහෝ රෝහල්වලින් තැපැල් දෙපාර්තමේන්තුවට ඖෂධ ලැබී ඇති බව තැපල්පති රංජිත් ආරියරත්න මහතා ප්‍රකාශ කළේය. ඒවා අද දිනය තුළ බෙදාහරින බව ඔහු වැඩි දුරටත් සඳහන් කළේය."
    },
    {
        "content": "ඒ අනුව සුවය ලැබූ රෝගීන් ගණන 11ක් බව සෞඛ්‍ය අමාත්‍යාශය සඳහන් කළේය. කොරෝනා වෛරස ආසාදිතයින් 115 දෙනෙකු මේ වනවිට මෙරටින් හඳුනාගෙන තිබේ."
    },
    {
        "content": "ඒ අනුව මෙරටින් වාර්තාවන කොරෝනා ආසාදිතයින් ගණන 117ක් දක්වා ඉහළගොස් තිබෙන බව සෞඛ්‍ය අමාත්‍යාංශය සඳහන් කළේය. කොරෝනා වැළඳීමෙන් මෙරට සුවය ලැබු රෝගීන් ගණන 11කි."
    },
    {
        "content": "මෙරටින් රටින් වාර්තා වූ සමස්ත කොරෝනා ආසාදිතයින් සංඛ්‍යාව 117කි. ඉන් ආසාදිතයින් 11 දෙනෙකු සුවය ලබා පිටව ගොස් තිබේ. මෙරට වැඩිම කොරෝනා ආසාදිතයින් සංඛ්‍යාවක් වාර්තා වන්නේ කොළඹ දිස්ත්‍රික්කයෙන් වන අතර එම සංඛ්‍යාව 29 කි. කළුතර දිස්ත්‍රික්කයෙන් 17 ක්, පුත්තලම දිස්ත්‍රික්කයෙන් 11 ක් සහ ගම්පහ දිස්ත්‍රික්කයෙන් 10 වශයෙන් ආසාදිතයින් වාර්තා වී ඇත. රත්නපුර දිස්ත්‍රික්කයෙන් වාර්තා වී ඇති ආසාදිතයින් සංඛ්‍යාව 3 කි. ඊට අමතරව කුරුණෑගල, ගාල්ල, කෑගල්ල, මඩකලපුව, බදුල්ල, යාපනය, මාතර සහ මහනුවර දිස්ත්‍රික්කවලින් ද ආසාදිතයෙකු බැගින් වාර්තා විය. කොරෝනා ආසාදිත විදේශිකයින් තිදෙනෙකු මෙරටින් හමුවී ඇතැයි සෞඛ්‍ය අමාත්‍යංශය සඳහන් කළේ ය. ඊට අමතරව සැක සහිත රෝගීන් 117 දෙනෙකු වෛද්‍ය අධීක්ෂණය යටතේ තවදුරටත් රෝහල්ගතව ප්‍රතිකාර ලබබමින් සිටිති. මේ අතර කොරෝනා ආසාදනය වීමෙන් මිය ගිය පුද්ගලයාගේ අවසන් කටයුතු ඊයේ සිදු කෙරුණේ නිරෝධායන රෙගුලාසී යටතේයි. ඔහු 60 හැවිරිදි මාරවිල පදිංචිව සිටි සංචාරක මග පෙන්වන්නෙකි."
    },
    {
        "content": "ජනාධිපති කාර්යාලය සඳහන් කළේ, අද පස්වරු 2 ට නැවත එම දිස්ත්‍රික්කවලට පොලිස් ඇඳිරි නීතිය පනවන බවයි. ඇඳිරි නීතිය ඉවත් කෙරුණු ප්‍රදේශවල සියලු වෙළෙඳ සැල් විවෘතව තබන්නැයි කොරෝනා මර්දන ජාතික මෙහෙයුම් මධ්‍යස්ථානයේ ප්‍රධානී, යුධ හමුදාපති ලුතිනන් ජනරාල් ශවේන්ද්‍ර සිල්වා මහතා දැනුම් දෙයි. අදාළ කාල සීමාව තුළ ශාරීරික දුරස්ථභාවය තබා ගනිමින් භාණ්ඩ මිලදී ගන්නැයි යුද හමුදාපතිවරයා ජනතාවට දැනුම් දී සිටී. කෙසේ වෙතත්, කොළඹ, ගම්පහ, කළුතර, පුත්තලම, මහනුවර සහ යාපනය දිස්ත්‍රික්කවලට පැනවූ පොලිස් ඇඳිරි නීතිය නැවත දැනුම්දෙන තුරු ක්‍රියාත්මකයි. අත්‍යවශ්‍ය සේවා හැර අනෙක් සියලු කාර්යයන් සඳහා තවදුරටත් දිස්ත්‍රික් අතර ගමනාගමනය සම්පූර්ණයෙන්ම තහනම් වේ. ජනාධිපති කාර්යාලය සඳහන් කළේ, අත්‍යවශ්‍ය සේවා අඛණ්ඩව පවත්වාගෙන යාම සඳහා යොදා ඇති ක්‍රමවේද අවභාවිත කරන පුද්ගලයින්ට එරෙහිව නීතිය දැඩිව ක්‍රියාත්මක කෙරෙන බවයි. මහනුවර අකුරණ සහ කළුතර අටලුගම යන ගම්මාන, ඊයේ සම්පූර්ණයෙන් ම හුදකලා ප්‍රදේශ ලෙස නම් කෙරිණ. ඒ අනූව කිසිදු පුද්ගලයෙකුට එම ගම්මානවලට ඇතුළු වීම හෝ පිටවීම තහනම් වනු ඇති. මේ අතර ඇඳිරි නීති රෙගුලාසි කඩකළ පුද්ගලයින් 6474 දෙනෙකු මේ වන විට අත්අඩංගුවට ගෙන ඇතැයි පොලීසීය පවසයි ඒ, පසුගිය 20 වැනිදා සිට මේ දක්වා කාලය තුළයි. අදාළ කාලසීමාව තුළ පොලීසීය භාරයට ගෙන ඇති වාහන සංඛ්‍යාව 1583 කි."
    },
    {
        "content": "එහි සභාපති වි‍ශේෂඥ වෛද්‍ය ප්‍රසන්න ගුණසේන මහතා සඳහන් කළේ, එලෙස ඖෂධ ඇනවුම් කිරීම හේතුවෙන් රට තුළ ඖෂධ හිඟයක් ඇති විය හැකි බවයි. රෝගීන්ට අවශ්‍ය ඖෂධ, මධ්‍යම තැපැල් හුවමාරුව හරහා බෙදා හැරීමේ වැඩපිළිවෙළ ඊයේ සිට ආරම්භ විය. * *"
    },
    {
        "content": "බණ්ඩාරවෙල මහ නගර සභාවේ නගරාධිපති ජනක නිශාන්ත රත්නායක ඊයේ පැවසුවේ, ඇඳිරිනීතිය ඉවත් කිරීමෙන් පසු නගරයට එක්රොක් වන පුද්ගලයින් ප්‍රමාණය අවම කිරීම සඳහා මෙම තීන්දුව ගත් බවයි. කෙසේ වෙතත් බණ්ඩාරවෙල අවට ප්‍රදේශවල වෙළඳසල් විවෘතව පවතිනු ඇති."
    },
    {
        "content": "කොළඹ කොටස් වෙළෙඳපොළ ගනුදෙනු අවසන් වරට සිදු කෙරුණේ, පසුගිය සිකුරාදා දිනයේයි. එහෙත්, ආයෝජකයින් නොපැමිණීම හේතුවෙන්, අතරමගදී එය වසා දැමීමට සිදුවිය. මේ අතර සැලසුම් කළ පරිදි හෙට කොළඹ තේ වෙන්දේසිය පැවැත්වෙන බව ලංකා තේ මණ්ඩලය සඳහන් කළේ ය. සාමාන්‍යයෙන් සතියට දින දෙකක් කොළඹ තේ වෙන්දේසිය පැවැත්වේ. එහෙත් පවතින වාතාවරණයත් සමඟ පසුගිය සතියේ කොළඹ තේ වෙන්දේසිය පැවැත්වීමට හැකිවූයේ දිනක් පමණි."
    },
    {
        "content": "ඒ අනුව මෙරටින් වාර්තා වන සමස්ත ආසාදිතයින් සංඛ්‍යාව 120ක් දක්වා ඉහළ යනු ඇති. සෞඛ්‍ය අමාත්‍යංශය සඳහන් කළේ, පුද්ගලයින් 11 දෙනෙකු සුවය ලබා ඇති බවයි. මේ අතර ඇඳිරි නීතිය ඉවත් කෙරුණු ප්‍රදේශවල ඇතැම් ගම්මාන වසා දමා ඇති බවට පළ වන වාර්තාවල කිසිදු සත්‍යතාවක් නැතැයි, පොලීසීය පවසයි. නියෝජ්‍ය පොලිස්පති අජිත් රෝහණ මහතා සඳහන් කළේ නිරෝධායන රෙගුලාසිවලට අවනත වෙමින් කටයුතු කරන්නැයි ජනතාවගෙන් ඉල්ලීමක් කරන බවයි."
    },
    {
        "content": "පොලීසීය සඳහන් කළේ, එම කාලසීමාව තුළ වාහන 166 ක් සිය භාරයට ගෙන ඇති බවයි. පසුගිය 20 වැනිදා සිට අද උදෑසන 6 දක්වා කාලය තුළ අත්අඩංගුවට ගෙන ඇති සමස්ත පුද්ගලයින් සංඛ්‍යාව 6850කි. එම කාල සීමාව තුළ වාහන 1643 ක් පොලිස් භාරයට ගෙන තිබිණ."
    },
    {
        "content": "වැඩබලන ආරක්ෂක මාණ්ඩලික ප්‍රධානී සහ යුද හමුදාපති ලුතිනන් ජනරාල් ශවේන්ද්‍ර සිල්වා මහතා පැවසුවේ, පුද්ගලයින් 132ක් එලෙස නිවෙස් වෙත පිටත් කර හැරි බවයි. විදෙස්ගතව සිට මෙරටට පැමිණ නිරෝධායනය අවසන් කළ පිරිස් පසුගිය 24වැනිදා සිට නිවෙස් වෙත යැවීම ආරම්භ කෙරිණි."
    },
    {
        "content": "මන්නාරම පෙරියකරිසල් ප්‍රදේශයේදී හක්බෙල්ලන් 1150 ක් අනවසරයෙන් ළඟ තබා ගත් සැකකරුවෙකු එම හක්බෙල්ලන් තොගය ද සමග විශේෂ කාර්ය බලකාය සිය භාරයට ගෙන ඇත. විශේෂ කාර්ය බලකාය මහඔය සමගිපුරදී ද  තවත් වැටලීමක් සිදු කර ඇතිඅතර එහිදී නීතිවිරෝධීව මත්පැන් සන්තකයේ තබා ගනිමින් ඇඳිරි නිතී සමයේ මාර්ගයේ ගමන් කරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. තණමල්විල නැව්ආර ප්‍රදේශයේදී ද විශේෂ කාර්ය බලකාය ගංජා හේනක් වටලා ඇති අතර එහිදී අත්අඩංගුවට පත් සැකකරු තණමල්විල පොලීසියට භාර දී ඇත්තේ,ඉදිරි පරීක්ෂණ සඳහායි. කොක්කඩිචෝලෙයි ප්‍රදේශයේ දී නීතිවිරෝධි මත්පැන් නිෂ්පාදනාගාරයක් වටලා එහි තිබූ මත්පැන් තොගයක් ද සිය භාරයට ගැනීමට විශේෂ කාර්ය බලකා සෙබළුන් සමත්ව ඇත."
    },
    {
        "content": "ජනාධිපති මාධ්‍ය අංශය නිවේදනයක් නිකුත් කරමින් දැනුම් සිටින්නේ, ජන ජීවිතය අපහසුතාවට පත් කරන කුමන හෝ තීරණයක් ප්‍රාදේශීය මට්ටමින් නොගත යුතු බවයි."
    },
    {
        "content": ". ඒ අනුව අදාළ සේවාවන් සැපයීම සඳහා දිස්ත්‍රික් මට්ටමින් විධායක නිලධාරීන්ගෙන් සැදුම්ලත් සහයක නිලධාරී කණ්ඩායමක් පත් කළ යුතුයි. රාජ්‍ය හා පෞද්ගලික ව්‍යාපාරික ආයතන, සුපිරි වෙළෙඳසල් සහ වෙළෙඳ සංගම්වල සහභාගීත්වයෙන් ජංගම සේවාවන් සංවිධානය කර සෑම නිවසක්ම ආවරණය වන පරිදි ආහාර, ඖෂධ ඇතුළු අත්‍යවශ්‍ය ද්‍රව්‍ය බෙදාදිය යුතු වේ. ඒ සඳහා සහාය වීමට, තොග සහ සිල්ලර වෙළෙඳුන්ට අවශ්‍ය කෙරෙන ඇඳිරි නීති බලපත්‍ර ලබාදීම සඳහා පොලිස් ස්ථාන වෙත නිර්දේශ ඉදිරිපත් කළ යුතුයි. මහා භාණ්ඩාගාරයෙන් මේ වන විට දිස්ත්‍රික් ලේකම්වරුන් වෙත ලබාදී ඇති මුදල රුපියල් මිලියනයකි. එම මුදලින් තම ප්‍රදේශවල ඇති අතිරික්ත දේශීය නිෂ්පාදන මිලදී ගෙන ජනතාව අතර බෙදාහැරීම සඳහා අනෙකුත් දිස්ත්‍රික් ලේකම්වරුන් සමග එක්ව සම්බන්ධීකරණ කටයුතු සිදුකළ යුතු වේ. අදාළ මුදල ප්‍රමාණවත් නොවන්නේ නම්, භාණ්ඩාගාර ලේකම්වරයාට දැනුම් දිය යුතුයි. අත්‍යවශ්‍ය සේවා වල නිරත පුද්ගලයින්ට අවශ්‍ය ඉන්ධන සපයා ගැනීම වෙනුවෙන් සෑම ප්‍රාදේශීය ලේකම් කොට්ඨාසයකම එක් ඉන්ධන පිරවුම්හලක් විවෘතව තැබිය යුතු බව ද රාජ්‍ය පරිපාලන අමාත්‍යංශය දැනුම් දෙයි. තම කොට්ඨාසය තුළ රාජ්‍ය ඔසුසල් නොමැති නම් පෞද්ගලික ඔසුසල් කිහිපයක් තෝරාගෙන අත්‍යවශ්‍ය ඖෂධ නිවාස වෙත බෙදාදීමට කටයුතු කළ යුතුයි. සියලු අංශ සම්බන්ධීකරණය කරමින් සෑම පවුලකටම අවශ්‍ය ආහාර සහ ඖෂධ සපයා දීමට දිස්ත්‍රික් සහ ප්‍රාදේශීය ලේකම්වරුන් කටයුතු කළයුතු වන්නේ එම වැඩපිළිවෙළ සමීපව අධීක්ෂණය කරමිනි. සතියකට දිනක් හෝ තම ප්‍රදේශ වෙත අත්‍යවශ්‍ය ද්‍රව්‍ය ලබාදීමට නිලධාරීන් වගබලා ගත යුතුයි. දෛනික ආදායම් ලබන මෙම අවස්ථාවේ සිය අවශ්‍යතා සපුරා ගත නොහැකි පුද්ගලයින් වෙනුවෙන් ප්‍රදේශයේ ධනවතුන්ගේ සහ ස්වේච්ඡා සංවිධානවල සහායෙන් ආධාර ලබාදීමට කටයුතු කළයුතු වේ. ආර්ථික දුෂ්කරතා ඇති විහාරස්ථානවලට වියළි සලාකයක් ලබාදීමට ද ඔවුන් කටයුතු කළයුතු වන්නේ බෞද්ධ කටයුතු දෙපාර්තමේන්තුව සම්බන්ධ කරගනිමිනි. අන්‍යාගමික සිද්ධස්ථාන සම්බන්ධයෙන් ද එවැනි ගැටලු පැන නගින්නේ නම් අවශ්‍ය සහන ලබාදීමට සුදුසු විකල්ප වැඩපිළිවෙළක් සකස් කළයුතු බව රාජ්‍ය පරිපාලන අමාත්‍යංශය එම චක්‍රලේඛයෙන් දැනුම් දෙයි."
    },
    {
        "content": "කොළඹ, ගම්පහ, කළුතර, පුත්තලම, මහනුවර සහ යාපනය දිස්ත්‍රික්ක හැර සෙසු දිස්ත්‍රික්කවල ඇඳිරි නීතිය හෙට උදෑසන 6ට ලිහිල් කර පස්වරු 2 ට යළි පනවන බව ජනාධිපති මාධ්‍ය ඒකකය සඳහන් කළේ ය."
    },
    {
        "content": "මාස හතරක කුඩා බිළිඳෙකු ඇතුළු එකම පවුලේ 5 දෙනෙකුට කොරෝනා ආසාදනය වී ඇති බව අද තහවුරු විය. මීට දින දෙකකට පෙර හලාවත නිරෝධායන මධ්‍යස්ථානයේ සිටි නාත්තණ්ඩියේ පදිංචිකරුවෙකුට වෛරසය ආසාදනය වී ඇතැයි හඳුනා ගැනිණි. ඔහු යොමු කෙරුණේ ජාතික බෝවන රෝග විද්‍යායතනයටයි. ඊයේ දහවල් නිවසේ සිටියදී රෝග ලක්ෂණ මතුවීම හේතුවෙන් ඔහුගේ බිරිඳ ද, හලාවත නිරෝධායන මධ්‍යස්ථානය වෙත පැමිණ තිබුණි. එහිදී ඇය ද කොරෝනා ආසාදිතයෙකු බව තහවුරු වීමෙන් අනතුරුව ජාතික බෝවන රෝග විද්‍යායතනයට යොමු කෙරිණි. එම පවුලේ තරුණ දරුවන් දෙදෙනකු ද කොරෝනා ආසාදිතයින් බව අද අනාවරණය වී තිබේ. එම පවුලේ තවත් දියණියකගේ මාස 4ක බිළිඳාට ද කොරෝනා ආසාදනය වී ඇතැයි අද තහවුරු වීමත් සමග ඔවුන් දෙදෙනාම ජාතික බෝවන රෝග විද්‍යායතනයට (IDH) යොමු කෙරුණි. එහෙත්, එම බිළිඳාගේ මවට කොරෝනා ආසාදනය වී ඇති බව මෙතෙක් තහවුරු වී නොමැත. මේ අනුව ඉදිරි සති දෙක තුළ දැඩි අවදානම් තත්ත්වයක් උද්ගත විය හැකි බව, බොරැල්ල වෛද්‍ය පර්යේෂණ ආයතනයේ අධ්‍යක්ෂ, විශේෂඥ වෛද්‍ය ජයරුවන් බණ්ඩාර මහතා සඳහන් කළේය. මෙරටින් වාර්තා වූ කොරෝනා ආසාදිතයින් සංඛ්‍යාව 122 ක් දක්වා ඉහළ ගොස් තිබෙන බව සෞඛ්‍ය අමාත්‍යාංශය පවසයි. එයින් රෝහල්ගතව ප්‍රතිකාර ලබන රෝගීන් ගණන 104කි. වාර්තා වූ සමස්ත ආසාදිතයින් අතුරින් 14 දෙනෙකු සුවය ලබා පිටව ගියේය."
    },
    {
        "content": "COLOMBO (News 1st) : මේ විපතේ පරිමානය අනුව ඊට හැකියාව තිබෙනවා, ලෝකය වඩාත් යහපත් දිසාවට හෝ ඉතාම අයහපත් දිසාවට විශ්මය ජනක ලෙස වෙනස් කිරීමට. නව ආරක ජාතික අනුරාගයක්…. (සැමෑෂින්ද ලිකර් මැෂින් – අ ග්ලෝබල් හිස්ට්‍රි ඔෆ් පොහිබිෂන්හි කර්තෘ සහ දේශපාලන විද්‍යාව පිළිබඳ මහාචාර්යවරයකු වන මාක් ලෝරන්ස් ස්චාර්ඩ්) අමෙරිකාවේ ජාතික අනුරාගය එරට හමුදාවත් සමග දිගු කාලිනව බැඳී පවතින්නක්. නමුත් ඔවුනට බැහැ වෛරසයක් වෙඩි තබා විනාශ කිරීමට. කොරෝනා වෛරසයට එරෙහි ඉදිරි පෙළ සඳහා කුලීහේවායන් යොදා ගත නොහැක‍ියි. වෛද්‍යවරුන්, හෙදියන්, ඖෂධවේදින්, ගුරුවරුන්, සාත්තු සේවකයින්, ගබඩා ලිපිකරුවන්, සනීපාරක්ෂක සේවකයින්, කුඩා පරිමාන ව්‍යාපාරිකයින් සහ ඔවුන්ගේ සේවකයින් තමයි මෙහි ඉදිරි පෙළ. ලී වෙන් ලියෑන් සහ වුහාන්හි වෛද්‍යවරුන්ට වගේ කිසිදා අපේක්ෂා නොකළ පරිදි ආසාදිතයන් ඉහළ යාමේ අවදානම සහ මරණ සංඛ්‍යාව ඉහළයාම හමුවේ නිර්මාණය වන ඇදහිය නොහැකි මෙන්ම දරාගත නොහැකි අභියොගයකට බොහෝ දෙනෙකුට මුහුන දෙන්නට සිදු වෙනවා. \nහැම කෙනෙක්ම වගේ ඔවුන්ගේ කැපවීම අගය කිරිමෙන් නොනැවතී අපි අපේ වෛද්‍යවරුන් සහ හෙදියනට ඔවුනගේ සැබෑ ජාත්‍යාලය වෙනුවෙන් සිරස නමා ආචාර කළ යුතුයි. අපි දැන් අපේ යුද විරුවන්ට බුහුමන් දක්වන ආකාරයෙන්ම ඔවුන්ගේ සේවයට කෘතඥතාවය පළ කළ යුතුයි.  අප වෙනුවෙන් සිය සෞඛ්‍ය සම්පන්න බව සහ ජීවිතයම කැප කළ මේ අලුත් පන්තියයේ මිනිසුන්ගේ සෞඛ්‍ය සුරක්ෂිත කළ යුතුයි. එසේම ඔවුනට විවිධ ප්‍රතිලාභ ලබා දිය යුතුයි. ස්මාරක තැනිය යුතුයි. ඒ වගේම නිවාඩු ලබා දිය යුතුයි. ඉන් නොනැවතී අපි අපේ ප්‍රජාවේ කිසිවෙකු ඉවත දමනු වෙනුවට සියල්ලන්ගේම ජිවිත සහ සෞඛ්‍ය වගා කිරීම උදෙසා ජාත්‍යානුරාගය අවබෝධ කරගත යුතුයි. (කොලොම්බියා සරසවියේ මනෝවිද්‍යාව පිළිබඳ මහාචාර්ය පීටර් ටී. කොලෙයිමාන්- 2021 වසරේ එළිදැක්වීමට නියමිත ඔහුගේ මීළඟ කෘතිය ද වේ අවුට් හවු ටු ඕවර් කමි ටොක්සික් පෝලරයිසේෂන්) \nදේශපාලනික සහ සංස්කෘතිකමය බෙදීම් ඉහළ නංවන ආකාරයෙන් අමෙරිකානුවන් වසර 50 කට වැඩි කාලයක් සිරවී සිටින ක්‍රමවේදයෙන් අමෙරිකාව මුදවා ගැනිම සඳහා කොරෝනා ව්‍යාප්තියතුළින් අපට හද සසල කරවන ආකාරයේ විබවයක් සපයා තිබෙනවා. මෙය අපට උතුම් ජාතික ඒකාබද්දතාවක් සහ ක්‍රියාකාරිත්වයකට මඟ පාදනු ඇති. මෙය අදහසක් පමනක් වෙන්න පුළුවන්. ඒත් ඒක සිදු විය හැක්කක් වීමට ප්‍රධාන හේතු දෙකක් ගෙනහැර දැක්විය හැකියි. \nමෙය සාමූහික අභ්‍යන්තර සතුරකුට මුහුණදීමේ අතීත වෙනස්කම් දෙස හැරිබැලීමේ -පොදු සතුරා- ක්‍රියාදාමයක්. කොවිඩ් – 19 අපට අගන හැර පාන්නේ එය කිසිවෙකුට හෝ වැඩි සැලකිල්ලක් නොදක් වන එනම් උස් මිටි බේදයක් නෙැමැති භයානක හතුරුකු බව. එය අපටම උදව් කර ගැනීම සඳහා යළි සංවිදනගතවිමේ ශක්තියක් සපයන්නක්. මෙය දෙවන ලෝක යුද සමයේ හිට්ලර්ගේ නාසි හමුදා අඛන්ඩව දින 56 ක් බ්‍රිතාන්‍යට බෝම්බ හෙළූ අවස්ථාවේ අගමැති වින්සටන්ට් චර්චිල්ගේ කැබිනෙට්ටුවේ ක්‍රියා කරීත්වය වගේ වීමට. දෙවන හේතුව තමයි දේශපාලනික කම්පන තරංග සංසිද්ධිය. අධය්‍යයනයන් පෙන්නුම් කරනව ඇතැම් දැවැන්ත කම්පන තුළින් ඇති වන අසමතුලිතතාවය ප්‍රබල සහ කල් පවත්නා සබඳතා විධි වෙනස් කිරීමට මඟ පාදන බව. මෙය මේ වෙලාවෙ නොවිය යුත්තක්. ඒත් 1816 සිට1992 දක්වා ලොවු පුරා සිදුවූ අභ්‍යන්තර අරගල 850 ක් අධ්‍යයනයේදී තහවුරු වෙලා තියෙනව ඉන්  75% ක්ම අවසන් වුනේ වසර 10 ක පමණ අසමතුලිතතාවයකින් බව. සමාජ බලපෑම විවිධ අයුරින් පිටවිය හැකියි. තත්ත්වයන්ගේ යහපත් දිසාවට හෝ අයහපත් දිසාවට. නමුත් වත්මන් අසහනකාරී තත්ත්වය, මේ ක්‍රියාදාමය යෝජනා කරනව අපිට ඵලදායී සංස්කෘතික සහ දේශපාලනික කථිකාවතකට. වෙනසකට වෙලාව පැහැදිලිවම එළඹිලා. වැදගත් විශේෂඥයින් වෙත යොමුවීම…. (මහාචාර්ය ටොම් නිකලස් -ද ඩේත් ඔෆ් එක්ස්පර්ටීස් කෘතියේ කර්තෘ) වසර ගණනාවක සිට අමෙරිකාව මූලධර්ම එතරම් ගණන් නොගන්නා රටක්. සාමය, සම්පත් වගේම උසස් තත්ත්වයේ තාක්ෂණික පරිභෝජනයන් තුළින් හිමිවූ සුඛෝපභෝගිත්වයතුළින් තමයි මෙය නිර්මාණය වුණේ, අපට ඕන වුණේ නැහැ කලින් වගේ අවධානය යොමුකරන්න න්‍යෂ්ටික යුද්ධ, ඉන්ධන හිඟයන්, ඉහළ රැකියා වියුක්තිය,පොලී අනුපාතිකයන් ඉහළයාම වගේ දේ ගැන. අප සොල්දාදුවන් ඈත කාන්තාර ප්‍රදේශ වෙත යවා සිටියදී ත්‍රස්තවාදය ජාතික ආරක්ෂාවට තර්ජනයක්. නිලධාරින්ට සහ විශේෂඥයිනට දේශපාලනික ප්‍රහාරයක් එල්ල කරමින් අපි රියැලිටි ටීටී තරුවක් ජනාධිපති කිරීම තුළින් රජයේ බොහෝ කටයුතු දෛනික පදනමින් සිදුවන මට්ටමකට පත්වෙලා. \nකොවිඩ් – 19 අර්බුදය මෙය දෙයාකරයකින් වෙනස් කරවි. පළමුවැන්න තමයි එතුළින් ජනතාවට දැනටමත් බලකරනව විශේෂඥ පිළිවෙත් භාරගන්නා ලෙසට. ගෝලීය වසංගතය පැමිණෙන තුරු විශේෂඥයින් දෙස නින්දා සහගතව බැලීම පහසු වුනත් ඊට පසුව ජනතාවට අවශ්‍ය වුනා ඇනිතනි ෆව්සි වගේ වෛද්‍ය වෘත්තිකයිනට සවන්දීමට. දෙවනුව මෙය ඇමෙරිකාව සැලකිලිමත් වන තැනකට යළි යොමුකරවීමට මග පාදන්න පුළුවන් නැතිනම් රජය කරවීම සැලකිලිමත් මිනිසුන්ගේ කටයුත්තක්ය යන සිතුවිල්ලට. ට්‍රම්ප් පරිපාලනයේ දැවැන්ත දුර්වලතා හේතුවෙන් අමෙරිකානුවන්ගේ සෞඛ්‍ය සහ ගෝලීය වසංගතය හමුවේ ඇද වැටෙන අමෙරිකානු ආර්ථික ජනතාව කම්පාවට පත්කරමින් රජයට බලකරාවි හැඟීම්බර දේට වඩා වැඩි යමක්."
    },
    {
        "content": "කම්කරු කොමසාරිස් ජනරාල් ඒ. විමලවීර මහතා පැවසුවේ, ඒ පිළිබඳ තොරතුරු කම්කරු දෙපාර්තමේන්තුවේ වෙබ් අඩවියෙන් ද ලබාගත හැකි බවයි."
    },
    {
        "content": "සෙසු සියලු දිස්ත්‍රික්කවල අද (30) දහවල් 2.00ට යළි පනවනු ලැබූ ඇඳිරි නීතිය අප්‍රේල් 01, බදාදා උදෑසන 6.00 දක්වා ක්‍රියාත්මක බව එම නිවේදනයේ දැක්වේ. අත්‍යාවශ්‍ය සේවා හැර වෙනත් කාර්යයන් සඳහා දිස්ත්‍රික්ක අතර ගමනාගමනය සම්පූර්ණයෙන්ම තහනම් කර ඇත. අත්‍යාවශ්‍ය සේවා කර්යක්ෂමව පවත්වාගෙන යනු පිණිස යොදා ඇති ක්‍රමවේද අවභාවිත කරන අයට එරෙහිව නීතිය තදින්ම ක්‍රියාත්මක කරනු ලැබේ. කොරෝනා වෛරසය ව්‍යාප්තිය නතර කිරීමට ඉවහල් වන ක්‍රියාමාර්ග ගෙන ඇත්තේ හුදෙක් ජනතාවගේ සුබ සිද්ධිය උදෙසා බැවින් එකී ක්‍රියාමාර්ග සහ උපදෙස් වගකීමෙන් පිළිපදින ලෙස රජය ජනතාවගෙන් ඉල්ලා සිටී. කළුතර දිස්ත්‍රික්කයේ අටුළුගම සහ මහනුවර දිස්ත්‍රික්කයේ අකුරණ ගම්මාන සම්පූර්ණයෙන්ම හුදකලා ප්‍රදේශ ලෙස නම් කර ඇත. කවරකුට හෝ මේ ගම්මාන දෙකට ඇතුළුවීම හෝ ඉන් පිටවීම හෝ නැවත දැනුම් දෙනතුරු සම්පූර්ණයෙන් තහනම් කර ඇති බව ජනාධිපති මාධ්‍ය අංශය නිකුත් කළ නිවේදනයේ වැඩිදුරටත් දැක්වේ."
    },
    {
        "content": "මේ අතර කොරෝනා ආසාදනය වූ තවත් රෝගීන් තිදෙනෙකු සුව වී ඇති බව ද සෞඛ්‍ය අමාත්‍යාංශය සඳහන් කළේය. ඒ අනුව සුවය ලැබු පුද්ගලයින් ගණන 14කි."
    },
    {
        "content": "අරිසිමලය මුහුදේ මුර සංචාරයක් අතරතුර නාවික හමුදාව සැක සහිත ඩිංගි යාත්‍රාවක් නිරීක්‍ෂණය කර ඇති අතර පසුව එය පරීක්ෂා කිරීමේදී  තහවුරු වී ඇත්තේ, මසුන් අල්ලමින් සිටි ඔවුන් සතුව නීත්‍යනුකූල බලපත්‍ර  නොමැති බවයි. ඒ අනුව  එහි සිටි පුද්ගලයින් හය දෙනා , ඩිංගි යාත්‍රාව සහ ධීවර උපකරණ කිහිපයක් ද සිය භාරයට ගැනීමට නාවික හමුදාව කටයුතු කර තිබේ. අත්අඩංගුවට පත් පිරිස අවුරුදු 37ත් 54ත් වයස්වල පසුවන පුල්මුඩය ප්‍රදේශයේ පදිංචිකරුවන් පිරිසකි."
    },
    {
        "content": "කොරෝනා වෛරසය ආසාදිත ශ්‍රී ලංකාවේ දෙවැනි මරණය මීට සුළු මොහොතකට පෙර මීගමුව රෝහලින් වාර්තා වී ඇති බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා තහවුරු කළේය. 64 හැවිරිදි පිරිමි පුද්ගලයෙකුවන ඔහු කොච්චිකඩේ ප්‍රදේශයේ පදිංචිකරුවෙකි. පෞද්ගලික රෝහලක සිට මීගමුව රෝහලට අද දින එම රෝගියා මාරුකර එවා තිබෙන බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනයේ දැක්විය. නිවේදනයේ සඳහන් වූයේ එම රෝගියා කොරෝනා වෛරසය ආසාදිතයෙකු බව තහවුරු කරගෙන ඇත්තේ ද අද දිනයේදීම බව ය. එසේම ඔහු හෘදයාබාධයකින් පෙළි ඇති බවත් දීර්ඝකාලීන ස්වසන ආබාධයකින් පෙළුණු බවත් එම නිවේදනයේ වැඩිදුරටත් සඳහන් විය. මේ අතර මියගිය පුද්ගලයාගේ දේහය පිළිබඳ අවසන් කටයුතු නිරෝධායන රෙගුලාසි අනුව අද රාත්‍රීයේම සිදු කිරීමට නියමිත බව සෞඛ්‍ය අංශ පවසයි. කොරෝනා වෛරසය ආසාදනයෙන් ශ්‍රී ලංකාවේ පළමු මරණය පෙරේදා වාර්තා විය. ඔහු 60හැවිරිදි මාරවිල ප්‍රදේශයේ පදිංචි පිරිමි පුද්ගලයෙකි."
    },
    {
        "content": "ඒ අනුව කොරෝනා ආසාදිතයින් ගණන 142ක් දක්වා ඉහළගොස් ඇති බව සෞඛ්‍ය අමාත්‍යාංශය සඳහන් කළේය. අද දිනය තුළ පමණක් මේ දක්වා කාලය තුළ කොරෝනා ආසාදිත රෝගීන් 20දෙනෙකු සෞඛ්‍ය අංශ විසින් තහවුරු කරගනු ලැබ තිබේ. කොරෝනා වෛරසය වැළඳී සුව වූ පුද්ගලයින් ගණන 16කි."
    },
    {
        "content": "ඉන්දුනීසියාවේ සහ තායිලන්තයේ සංචාරය කළ 6 දෙනෙකුගෙන් යුත් කණ්ඩායමක සිටි පුද්ගලයෙකු කොරෝනා ආසාදිතයෙකු බව පසුගිය සතියේ තහවුරු කර ගැනිණි. අනතුරුව ඔහු සමග සංචාරයේ නිරත වූ පුද්ගලයින් හා ඔවුන්ගේ පවුල්වල සාමාජිකයින් නිරෝධායන මධ්‍යස්ථානයකට යොමු කෙරුණු බව වසංගත රෝග විද්‍යා ඒකකය පවවසයි. කෙසේ වෙතත් අද සොයාගත් රෝගීන් 10 දෙනා එලෙස නිරෝධායන මධ්‍යස්ථානයට යොමුකළ අයගේ පවුල්වල සාමාජිකයින් වේ. මේ අතර අද පෙරවරුවේ ද නව ආසාදිතයින් 10 දෙනෙකු සොයා ගැනිණි. ඒ අනුව අද දිනය පුරා සොයාගත් මුළු නව ආසාදිතයින් ගණන 20කි. එම සංඛ්‍යාවත් සමග මෙරටින් හමුවූ සමස්ත කොරෝනා ආසාදිතයින් සංඛ්‍යාව 142 ක් දක්වා ඉහළ ගියේය. සමස්ත ආසාදිතයින් අතරින් 123 දෙනෙකු රෝහල්ගතව ප්‍රතිකාර ලබමින් සිටී. වාර්තා වූ සමස්ත ආසාදිතයින් අතුරින් 17 දෙනෙකු සුවය ලබා තිබේ. ඒ, අද දිනයේ තවත් තිදෙනෙකු සුවය ලැබීමත් සමගිනි. මේ අතර වෛද්‍ය අධීක්ෂණය යටතේ රෝහල්වල ප්‍රතිකාර ලබන සැක සහිත රෝගීන් සංඛ්‍යාව 173කි. ඒ අතර ළමුන් 29 දෙනෙකු සිටින බව සෞඛ්‍ය අමාත්‍යංශය සඳහන් කළේය."
    },
    {
        "content": "ඒ, ඊයේ දිනයේ පමණක් රෝගීන් 21 දෙනෙකු හඳුනා ගැනීමත් සමඟයි. ඒ අනූව මෙරටින් දිනකදී වැඩිම ආසාදිතයින් පිරිසක් වාර්තා වූයේ ඊයේ දිනයේදීයී. ඒ අතරින් පුද්ගලයින් 10 දෙනෙකු, පුත්තලමේ පදිංචිකරුවන් ය. ඉන්දුනීසියාවේ සහ තායිලන්තයේ සංචාරය කළ 6 දෙනෙකුගෙන් යුත් කණ්ඩායමක සිටි පුද්ගලයෙකු කොරෝනා ආසාදිතයෙකු බව පසුගිය සතියේ තහවුරු කර ගැනිණ. අනතුරුව ඔහු සමග සංචාරයේ නිරත වූ පුද්ගලයින් හා ඔවුන්ගේ පවුල්වල සාමාජිකයින් නිරෝධායන මධ්‍යස්ථානයකට යොමු කෙරුණු බව වසංගත රෝග විද්‍යා ඒකකය පවසයි. කෙසේ වෙතත් ඊයේ සොයා ගත් රෝගීන් 10 දෙනා, එලෙස නිරෝධායන මධ්‍යස්ථානයට යොමු කළ අයගේ පවුල්වල සාමාජිකයින් ය. අනෙක් පුද්ගලයින් අතරින් 6 දෙනෙකු කළුතර පදිංචිකරුවෝ වෙති. සෞඛ්‍ය අමාත්‍යංශය සඳහන් කළේ, මහනුවර අකුරණ පදිංචිකරුවන් පිරිසක් ද ඊයේ හඳුනාගත් ආසාදිතයින් අතර වන බවයි. කෙසේ වෙතත් මෙම දින කිහිපය තීරණාත්මක බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක, සමන්ත ආනන්ද මහතා සඳහන් කළේ ය. සමස්ත ආසාදිතයින් අතරින් 124 දෙනෙක් මේ වන විට රෝහල්ගතව ප්‍රතිකාර ලබමින් සිටිති. වෛරසය ආසාදනය වී සුවය ලැබූ රෝගීන් සංඛ්‍යාව 17 කි. සැකසහිත රෝගීන් 173 දෙනෙකු වෛද්‍ය අධීක්ෂණය යටතේ රෝහල්ගතව ප්‍රතිකාර ලබමින් සිටිති. ඒ අතරට ළමුන් 29 දෙනෙකු ද ඇතුළත් වේ. මෙරටින් වාර්තා වූ කොරෝනා ආසාදිත මරණ සංඛ්‍යාව 2 කි. කොරෝනා රෝගීන් වාර්තා වීමත් සමඟ රෝහල් කිහිපයක වාට්ටු කිහිපයක් වසා දමා, සෞඛ්‍ය කාර්ය මණ්ඩලය ද නිරෝධායනයට ලක් කිරීමට සිදුවිය."
    },
    {
        "content": "ඒ, ත්‍රෛනිකායික මහනාහිමිවරුන් කළ දැනුම්දීමකට අනුවයි. අදාළ කාල සීමාව තුළ සියලු විහාරස්ථාවල ඝාණ්ඨාර නාද කර, ශබ්ද විකාශන යන්ත්‍ර මගින් පන්සිල් සමාදන් කළ යුතු වේ. අනතුරුව බුද්ධ වන්දනාව සිදුකර රතන සූත්‍රය, ගිරිමානන්ද සූත්‍රය ඇතුළු පිරිත් දේශනා කර රටවැසියන්ට සහ ලෝකවාසීන්ට නීරෝගීභාවය මෙන්ම ජීවිතාරක්ෂාව පතා සත්‍යක්‍රියා සිදුකළ යුතුයි. එකම වේලාවකට ආරම්භ කරන ආශිර්වාද පූජා, එකම වේලාවකට අවසන් කර රාත්‍රී 7 55 පමණ වන විට සත්‍යක්‍රියාව සිදුකළ යුතු වේ. ත්‍රෛනිකායික මහනාහිමිවරුන් පෙන්වා දෙන්නේ, එය විශාල අධ්‍යාත්මික බලයක් වී, ඉන් රටවැසියන්ට මෙන් ම ලෝකවාසීන්ට යහපතක් වන බවයි. රජය ලබාදෙන උපදෙස් පිළිපදිමින් නීතිගරුකව, නිවෙස්වල සිට එම උතුම් ක්‍රියාව හා සම්බන්ධ වන්නැයි උන්වහන්සේලා ජනතාවට දැනුම් දීමක් කළේ ය."
    },
    {
        "content": "එම දිස්ත්‍රික්කවල අද උදෑසන 6 ට ඉවත් කෙරුණු ඇදිරිනීතිය පස්වරු 2 ට යළි පැනවීමට නියමිතයි. කොළඹ, ගම්පහ, කළුතර, පුත්තලම, මහනුවර සහ යාපනය දිස්ත්‍රික්කවලට නැවත දැනුම් දෙනතුරු ඇදිරිනීතිය බලාත්මක වේ. අත්‍යවශ්‍ය සේවා හැර වෙනත් කාර්යන් සඳහා දිස්ත්‍රික්ක අතර ගමනාගමනය සම්පුර්ණයෙන්ම තහනම් වේ. ජනාධිපති කාර්යාලය සඳහන් කළේ, අත්‍යවශ්‍ය සේවා කාර්යක්ෂම පවත්වාගෙන යාමට යොදා ඇති ක්‍රමවේද අවභාවිත කරන පුද්ගලයින්ට එරෙහිව නීතිය දැඩිව ක්‍රියාත්මක කරන බවයි. ඇඳිරිනීතිය බලපැවැත්වෙන කාලය තුළ අත්‍යවශ්‍ය ආහාර ද්‍රව්‍ය නිවසේ සිට මිලදී ගතහැකි පරිදි ආරම්භ කර ඇති සේවාව අඛණ්ඩව පවත්වාගෙන යනු ඇති. ගොවිතැන්, කුඩා තේ වතු සහ අපනයන භෝග නිෂ්පාදන ක්‍රියාවලියේ නිරත ජනතාවට තවදුරටත් ඒ සඳහා අවස්ථාව හිමිවේ. කොරොනා ව්‍යාප්තිය පාලනයට රජය ගෙන ඇති ක්‍රියාමාර්ග සහ උපදෙස් වගකීමෙන් පිළිපදින්නැයි ජනාධිපති කාර්යාලය ජනතාවට දැනුම් දෙයි. කළුතර, අටලුගම සහ මහනුවර අකුරණ හුදකලා ප්‍රදේශ ලෙස නම් කිරීම තවදුරටත් බලාත්මකයි."
    },
    {
        "content": "රාජ්‍ය පරිපාලන හා ස්වදේශ කටයුතු අමාත්‍යාංශයේ ලේකම් සිරිපාල හෙට්ටිආරච්චි මහතා සඳහන් කළේ, ඊට අදාළ චක්‍රලේඛය, ඊයේ නිකුත් කෙරුණු බවයි. ඒ අනුව රැකියා විරහිත උපාධිධාරී අභ්‍යාසලාභීන්, කොරෝනා මර්දන කටයුතු සඳහා කඩිනමින් බඳවා ගන්නා බව ඔහු සඳහන් කළේ ය."
    },
    {
        "content": "මේ වනවිට ස්වයං නිරෝධායනයට ලියාපදිංචි වී ඇති පුද්ගලයින් සංඛ්‍යාව 31,000කි. නිරෝධායනයට ලක්වූ පුද්ගලයින් 8,000ක් මේ වනවිට නිරෝධායනය අවසන් කර ඇතැයි, පොලිස් මාධ්‍ය ප්‍රකාශකවරයා පැවසී ය."
    },
    {
        "content": "ට්විටර් පණිවිඩයක් නිකුත් කරමින් ට්‍රෙඩ්‍රෝස් මහතා සඳහන් කර ඇත්තේ තමා දුරකතන ඇමතුමක් ලබාදී ශ්‍රී ලංකාවේ ජනාධිපතිවරයාට ස්තුතිය පළ කළ බවයි. කොවිඩ් -19 වෛරසයේ ව්‍යාප්තියත් සමග ආසියානු කලාපයේ ආර්ථිකයට හා සෞඛ්‍යයට එල්ලවී ඇති බලපෑම් සම්බන්ධයෙන් කතා බහ කළ බව ද සෞඛ්‍ය සංවිධානයේ ප්‍රධානියා නිකුත් කළ ට්විටර් පණිවුඩයේ සඳහන් ය."
    },
    {
        "content": "ඊයේ පස්වරුවේ මෙම අනතුර සිදු ව තිබුණේ නුවරඑළිය බදුල්ල ප්‍රධාන මාර්ගයේ හග්ගල උද්භිද උද්‍යානය අසල මහ වංගුව ප්‍රදේශයේදි බස්රථය පෙරළි යාමෙනි. අනතුරෙන් තුවාල ලබා රෝහල්ගත කර ඇත්තේ ඇත්තේ බන්ධනාගාර නිලධාරිනියන් තිදෙනෙකු සහ බන්ධනාගාර නිලධාරින් තිදෙනෙකි. බස් රථය අනතුරට පත් වන අවස්තාවේ රැඳවියන් කිසිවෙකු බස් රථය තුළ සිට නොමැත. බස් රථය නිවසක් මතට පෙරළීමෙන් එම නිවසට ද දැඩි අලාභ හානි සිදු ව තිබේ. සිද්ධියෙන් නිවසේ කිසිවෙකුට හානියක් සිදුව නොමැත."
    },
    {
        "content": "අන්තර්ජාතික පරමාණුක බලශක්ති ඒජන්සිය  සියලුම උපාංග ද සහිතව මෙම යන්ත්‍ර දෙක මෙරටට පරිත්‍යාග කර ඇත්තේ, ශ්‍රී ලංකා පරමාණුක බලශක්ති මණ්ඩලය කළ ඉල්ලීමකට අනුවයි. මෙලෙස පරිත්‍යාග කෙරුණු PCR පරීක්ෂණ යන්ත්‍ර දෙකේ වටිනාකම රුපියල් මිලියන 23 ක් වේ. සේවා අවශ්‍යතාව සැලකිල්ලට ගෙන ඉදිරියේදී එම PCR පරීක්ෂණ යන්ත්‍ර දෙක අදාළ රෝහල් වෙත ලබාදීමට කටයුතු කරනු ඇති. මේ අතර මෙම සෞඛ්‍ය අමාත්‍යවරිය පැවසුවේ,  උපකරණ කඩිනමින් ස්ථාපනය කර පරීක්ෂණ කටයුතු ආරම්භ කරන බවයි. මෙම අවස්ථාවට සෞඛ්‍ය ලේකම් භද්‍රානි ජයවර්ධන මහත්මිය, සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා, විදුලිබල අමාත්‍යාංශයේ ලේකම් වසන්තා පෙරේරා මහත්මිය සහ ශ්‍රී ලංකා පරමාණුක බලශක්ති මණ්ඩලයේ සභාපතිවරයා ඇතුළු පිරිසක් සහභාගි වී සිටියහ."
    },
    {
        "content": "COLOMBO (News 1st): ගෙවුණු පැය 24 තුළ මෙරටින් වාර්තා වූ වැඩිම කොරෝනා රෝගීන් ගණන වාර්තා විය. ඒ, රෝගීන් 21කි. මීට පෙර කොරෝනා රෝගීන් වැඩිම පිරිසක් වාර්තා වූයේ පසුගිය 17වැනිදා ය. ඒ, රෝගීන් 14කි. සෞඛ්‍ය අමාත්‍යාංශය පවසන්නේ මේ වනවිට කොරෝනා වෛරසය ආසාදිත බවට තහවුරු වූ රෝගීන් 143 දෙනෙකු සිටින බවය. එයින් රෝගීන් 18 දෙනෙකු සුවය ලබා තිබේ. පුද්ගලයින් දෙදෙනෙකු කොරෝනා වෛරසය වැළඳීමෙන් මිය ගියේය. තවමත් ප්‍රතිකාර ලබන කොරෝනා ආසාදිතයින් ගණන 123කි. ඒ අනුව, අයි.ඩී.එච් රෝහලේ රෝගීන් 102ක්, වැලිකන්ද රෝහලේ රෝගීන් 9ක් සහ මුල්ලේරියාව රෝහලේ රෝගීන් 12 දෙනෙකු ප්‍රතිකාර ගනිමින් සිටී. මීට අමතරව කොරෝනා බවට සැක සහිත රෝගීන් 231 දෙනෙකු වෛද්‍ය අධීක්ෂණය යටතේ ප්‍රතිකාර ගනිමින් සිටිති. මේ වනවිට මෙරට තුළ වාර්තා වී ඇති රෝගීන් පිළිබඳව දිස්ත්‍රික්ක වශයෙන් සැළකිල්ලට ගැනීමේදී වැඩිම රෝගීන් ප්‍රමාණයක් වාර්තා වන්නේ කොළඹ දිස්ත්‍රික්කයෙනි. එම රෝගීන් ගණන 32කි. පසුගිය සතිය වනවිට රෝගීන්ගේ සංඛ්‍යාවෙන් ගම්පහ දිස්ත්‍රික්කය දෙවන තැන තිබුණ ද අද වනවිට පුත්තලම දිස්ත්‍රික්කය දෙවන තැනට පැමිණ තිබෙන්නේ රෝගීන් ගණන 25ක් වීම හේතුවෙනි. කළුතර දිස්ත්‍රික්කයේ තහවුරු වූ රෝගීන් ගණන 24කි. රෝගීන් 11ක් ගම්පහ දිස්ත්‍රික්කයෙන් වාර්තා වෙයි. ඊට අමතරව විවිධ ප්‍රදේශවල පිහිටුවා ඇති නිරෝධායන මධ්‍යස්ථාවලින් රෝගීන් 34 දෙනෙකු තහවුරු කරගෙන තිබේ. නමුත් ඔවුන්ගේ දිස්ත්‍රික්කය කුමක්ද යන්න සෞඛ්‍ය අංශ විසින් තවමත් තහවුරු කර නොමැත. නමුත් අනිකුත් වාර්තා වූ සියලුම රෝගීන් මෙරට දිස්ත්‍රික්ක 13කින් වාර්තා වීම විශේෂත්වයකි. ඒ අනුව කොරෝනා ව්‍යාප්තිය පාලනය සඳහා මේ වනවිට රට තුළ පොලිස් ඇඳිරි නීතිය ද ක්‍රියාත්මක අතර කොළඹ, ගම්පහ, කළුතර, මහනුවර, පුත්තලම සහ යාපනය යන දිස්ත්‍රික්ක 6ට අඛණ්ඩව පොලිස් ඇඳිරි නීතිය පනවා තිබේ. මෙරට දිනපතා එක්වන නව රෝගීන් දෙස බැලීමේදී පසුගිය 25 වැනිදා සහ 27 වැනිදා හැරෙන්න මාර්තු 11 වැනිදා සිට ඊයේ දක්වා සෑම දිනයකම රෝගීන් වාර්තා වී තිබේ. මාර්තු 25 සිට මාර්තු 30 දක්වා කාලය තුළ රෝගීන් 20ක් වාර්තා වූ නමුත් ඊයේ දිනයේදී පමණක් රෝගීන් 21ක් වාර්තා වීම විශේෂත්වයකි. මෙම තත්ත්වය දෙස බැලීමේදි සෞඛ්‍ය අංශ පවසන්නේ සමාජ දුරස්ථභාවය තබා ගනිමින් ජනතාව තවදුරටත් ඉතා ඉවසීමෙන් තම සමාජ වගකීම ඉටු කළ යුතු බවය. සෑම විටම දෑත් පිරිසිදුව තබා ගැනීම, සාමූහික වශයෙන් එකතු නොවීම, තැන තැන කෙළ නොගැසීම, නිවසින් එළියට ගියත් යළි පැමිණි විගස ඇග සෝදා ගැනීම වැනි පුරුදු පිළිපැදිය යුතු බව ඔවුන් පවසති. ඊට අමතරව කොරෝනා පරාජය කිරීමටනම් සමාජ දුරස්ථකරණය 80% ට වැඩි මට්ටමේ පවත්වා ගත යුතු බව රජයේ වෛද්‍ය නිලධාරීන්ගේ සංගමය පවසයි. ඒ අනුව ඔවුන් විසින් නිර්දේශ කිහිපයක්ද ඉදිරිපත් කර තිබේ. ඒවා මෙසේය. මේ කරුණු සියල්ල සැළකිල්ලට ගෙන සමාජයේ යහපත උදෙසා අප අපේ සමාජ වගකීම ඉටු කරමු! එසේ සිදු කළහොත් කොරෝනා වෛරසය අපට පරාජය කළ හැකිය. තීරණය ඔබ සතුයි..!!"
    },
    {
        "content": "MSC Magnifica නැමැති සුඛෝපභෝගී මගී නෞකාවේ සිටි ශ්‍රී ලාංකික කාර්ය මණ්ඩල සාමාජික අනුර බණ්ඩාර හේරත් නාවික හමුදාව විසින් භාර ගෙන කොළඹ වරායට රැගෙන ආ බව නාවික හමුදා ප්‍රකාශකවරයා සඳහන් කළේ ය."
    },
    {
        "content": "ඒ සංචාරක ව්‍යාපාරය, අපනයන, විදෙස් රැකියා ලාභීන්ගෙන් ලැබෙන ආදායම් සහ ණය හා කොටස් වෙළඳපොළෙහි විදේශ ආයෝජන මත රදා පවතින ආර්ථිකයන් සහිත ශ්‍රී ලංකාව වැනි අවදානමට පත් සංවර්ධනය වන රටවලට සහන සලසන ලෙසයි. ණය අත්හිටුවීමට හෝ ණය නැවත පෙළ ගැස්වීමට හෝ ඉඩ දෙන ලෙස ජාත්‍යන්තර මුල්‍ය අරමුදලේ කළමනාකාර අධ්‍යක්ෂ ලෝක බැංකු සභාපති , ආසියානු සංවර්ධන බැංකුවේ සභාපති සහ ද්විපාර්ශ්වික ණය සපයන මුල්පෙළේ රටවල නායකයින් එකතු කර ගන්නැයි ජනාධිපතිරවයා මෙහිදී ඉල්ලා සිටි බව ජනාධිපති මාධ්‍ය අංශය සඳහන් කළේ ය."
    },
    {
        "content": "ජනාධිපතිවරයා මෙම උපදෙස් ලබා දී ඇත්තේ, COVID-19 ව්‍යාප්තිය සමග නිර්මාණය වී ඇති සාර්ව ආර්ථික තත්ත්වයන් සමාලෝචනය කරීම සඳහා ඊයේ (31) මහ බැංකු ප්‍රධානීන් හමුවූ අවස්ථාවේදීයි. ජනාධිපති මාධ්‍ය අංශය නිවේදනයක් නිකුත් කරමින් පැවසුවේ, COVID-19 ව්‍යාප්තිය හමුවේ මුදල් සැපයුම පවත්වා ගැනීම සහ මූල්‍ය පහසුකම් සම්පාදනය පිළිබඳ මෙහෙයුම් කළමනාකරණය සඳහා ශ්‍රී ලංකා මහ බැංකුව ගෙන ඇති පියවරයන් ද ජනාධිපතිවරයා විමර්ශනය කළ බවයි. මීට අමතරව සියලු බැංකු විවෘතව තබන ලෙස මහ බැංකුවට දැනුම් දුන් ජනාධිපතිවරයා COVID-19 උවදුරට පසු කාලය සඳහා ආර්ථික උපායමාර්ග සම්පාදනය කරන ලෙස ද මහ බැංකු ප්‍රධානීන්ට උපදෙස් දී තිබේ. මහ බැංකු අධිපති, නියෝජ්‍ය අධිපතිවරු තිදෙනා, බැංකු අධීක්ෂණය භාර සහකාර අධිපති සහ සන්නිවේදන තාක්ෂණ අධ්‍යක්ෂවරයා මෙන්ම භාණ්ඩාගාර ලේකම්වරයා ද මෙම සාකච්ඡාවට සහභාගී වූහ."
    },
    {
        "content": "ඊයේ සිදු කළ මෙම සෝදිසියේදී අදාළ පුද්ගලයා සතුව තිබී කුඩා පාර්සල් 38ක අසුරා තිබූ කේරළ ගංජා ග්‍රෑම් 43ක ප්‍රමාණයක් සහ වෝටර් ජෙල් කූරු තුනක්, සේවා නූල්, විද්‍යුත් නොවන ඩෙටනේටර් තුනක්, සොයා ගැනීමට නාවික හමුදාව සමත් විය. අත්අඩංගුවට ගත් සැකකරු වයස අවුරුදු 18ක් වන පුල්මුඩේ ප්‍රදේශයේ පදිංචිකරුවකි. සැකකරු සහ භාණ්ඩ තොගය ඉදිරි විමර්ශන සඳහා කුච්චවේලි පොලීසිය වෙත භාර දීමට කටයුතු කළ බව නාවික හමුදාව පැවසී ය. මේ අතර නාවික හමුදාව දැනුම්දී සිටින්නේ, රට තුළ සිදුවන නීතී විරෝධී ක්‍රියාවන් මර්දනය කිරීම සඳහා සිදු කරනු ලබන මෙහෙයුම් කටයුතු අඛණ්ඩව සිදු කරන බවයි."
    },
    {
        "content": "සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා විසින් විශේෂ දැනුම්දීමක් කර තිබේ. නිවේදනයක් නිකුත් කරමින් ඔහු පෙන්වා දෙන්නේ මේ දිනවල කැස්ස, සෙම්ප්‍රතිශ්‍යාව, ස්වසන අපහසුතා පවතින්නේ නම්, එකවරම රෝහලකට යෑමෙන් වැළකී සිටින ලෙසයි. ඒ අනුව ඉහත සඳහන් කළ යම් රෝග ලක්ෂණයක් පවතින්නේ නම් , 1390 ක්ෂණික දුරකතන අංකයට අමතා උපදෙස් ලබා ගන්නා ලෙස නිවේදනයක් වැඩිදුරටත් සඳහන් වේ."
    },
    {
        "content": "බස්නාහිර, සබරගමුව, වයඹ, මධ්‍යම, ඌව, දකුණ සහ උතුරු මැද පළාත්වලත්, මන්නාරම සහ වව්නියාව දිස්ත්‍රික්කවල ඇතැම් ස්ථානවලට අද පස්වරුවේ වැසි හෝ ගිඟුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව සඳහන් කළේ, ඇතැම් පළාත්වලට මිලිමීටර් 50 ට වැඩි තරමක තද වැසි ඇතිවිය හැකි බව ය. ගිඟුරුම් සහිත වැසි සමග තාවකාලිකව තද සුළං ඇතිවිය හැකි අතර අකුණු මගින් සිදුවන අනතුරු අවම කර ගන්නා ලෙස කාලගුණ විද්‍යා දෙපාර්තමේන්තුව ජනතාවට දැනුම් දෙයි. මේ අතර සුර්ය්‍යා උතුරට ගමන් කිරීමේදී අද සිට ලබන 14 වැනිදා දක්වා ශ්‍රී ලංකාව ආශ්‍රිත අක්ෂාංශවලට සෘජුවම ඉහළින් ගමන් කරමින් පවතී. ඒ හේතුවෙන් අද දහවල් 12.13 ට අම්බලන්ගොඩ, තල්ගස්වල, පස්ගොඩ, මිද්දෙණිය, උස්වැව සහ වීරවිල යන ප්‍රදේශවලට හිරු මුදුන්ව පවතින බව කාලගුණ විද්‍යා දෙපාර්තමේන්තුව පවසයි."
    },
    {
        "content": "යුද හමුදාපතිවරයා පැවසුවේ පසුගිය 17 වැනිදා OD-185 දරන මලයාසියානු ගුවන් සමාගමට අයත් යානයකින් ඔහු මෙරටට පැමිණ ඇති බවය. ඔහු සමග 36 දෙනෙකු පැමිණි ඇති බව ද යුද හමුදාපතිවරයා සඳහන් ක‍ළේය. ඒ අනුව එම ගුවන් යානයේ පැමිණි පිරිසට නිරෝධානයට යොමුවන ලෙස යුද හමුදාපතිවරයා උපදෙස් දුන්නේය."
    },
    {
        "content": "වලතර හා මොරගල්ල ප්‍රදේශය භාර මහජන සෞඛ්‍ය පරික්ෂක එච්.ටී. ජයනක මහතා සඳහන් කළේ, එම ප්‍රදේශයෙන් සොයාගත් පළමු කොරෝනා ආසාදිතයාගේ නිවස ආසන්නයේ පදිංචිකරුවන් පිරිසක් එලෙස නිරෝධායනයට යොමු කළ බවය. මේ අතර ඔහුගේ බිරිඳගේ නිවස පිහිටි බේරුවල, බාරි හජ්ජියාර් මාවතේ පිහිටි නිවස ආසන්නයේ සිටි පිරිසක් ද නිරෝධායනයට යොමු කිරීමට අවශ්‍ය පියවර ගනිමින් සිටින බව ඔහු සඳහන් කළේය. මේ අතර ප්‍රදේශයේ පදිංචිකරුවන්ට නිවෙස්වලින් පිටතට නොගොස් රැඳී සිටින ලෙස දැනුම් දී ඇති අතර එහි ආරක්ෂාව තර කර ඇති බව ද මහජන සෞඛ්‍ය පරික්ෂකවරයා කියා සිටියේය."
    },
    {
        "content": "ඒ අනුව, හෙට(02), අනිද්දා(03) සහ ලබන වැනිදා දිවයිනේ සියලු ඖෂධ අලෙවිසැල් විවෘත කිරීමට පියවර ගන්නා බව පොලිස් මාධ්‍ය ප්‍රකාශකවරයා සඳහන් කළේය."
    },
    {
        "content": "ඒ, අනුව මෙරට කොරෝනා රෝගීන්ගේ ගණන 146ක් දක්වා ඉහළගොස් ඇති බව වෛද්‍ය අනිල් ජාසිංහ මහතා සඳහන් කළේය. අලුතින් හඳුනාගත් රෝගීන් තිදෙනා වාර්තා වී ඇත්තේ යාපනය, මරදාන සහ කුරුණෑගල යන ප්‍රදේශවලින් බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනයේ දැක්විය."
    },
    {
        "content": "හෙට 9 06 ) සිට 10 වැනි සිකුරාදා දක්වා සතියේ වැඩ කරන දින රාජ්‍ය, පෞද්ගලික දෙඅංශයම ආයතන සඳහා නිවසේ සිට වැඩ කරන කාලයක් ලෙස ප්‍රකාශයට පත් කර ඇති බව ජනාධිපති මාධ්‍ය ඒකකය සඳහන් කළේ ය."
    },
    {
        "content": "මාර්තු 16 සිට ගුවන් තොටුපොල වැසීමට පෙර මෙරටට විදේශ රටවල සිට පැමිණි පිරිසෙන් 2913 දෙනෙකු අද මධ්‍යාහ්න 12 වන විට නිරෝධායන ක්‍රියාවලියට ලියා පදිංචි වූ බව නියෝජ්‍ය පොලිස්පති අජිත් රෝහණ මහතා පවසයි. එසේම, ඔවුන්ට අමතරව නිරෝධායන ක්‍රියාවලියට සහභාගී නොවී සිටින පිරිස අත් අඩංගුවට ගැනීමට කණ්ඩායම් යොදවා ඇති බව ද ඒ මහතා වැඩිදුරටත් සඳහන් කරයි."
    },
    {
        "content": "කුරුණෑගල ශික්ෂණ රෝහලේ ඖෂධ ගබඩාවේ ගින්නක් හටගෙන තිබේ. ගින්න මැඩපැවැත්වීමට ගිනිනිවීම් සේවා රථ 02ක් යොදවා ඇතැයි අප වාර්තාකරු සඳහන් කළේය."
    },
    {
        "content": "COLOMBO ( News 1st ) –  තවත් කොරෝනා ආසාදිතයින් දෙදෙනෙකු සුවය ලබා තිබේ. ඒ අනුව සුවය ලැබූ පුද්ගලයින් සංඛ්‍යාව 29 දක්වා ඉහළ ගොස් ඇති බව සෞඛ්‍ය අමාත්‍යංශය සඳහන් කළේය."
    },
    {
        "content": "COLOMBO (News 1st) – කොරෝනා අසාදිත මවක් කළුතර මහ රෝහලේදී ප්‍රසූත කළ දරුවාට කොරෝනා අසාදනයවී නොමැති බව පරීක්ෂණවලදී තහවුරුවී තිබේ. බේරුවල සෞඛ්‍ය වෛද්‍ය නිලධාරී වෛද්‍ය වරුණ සෙනෙවිරත්න මහතා පැවසුවේ, ඔවුන් දෙදෙනාම නෙවිල් ප්‍රනාන්දු රෝහලේ ප්‍රතිකාර ලබන බවයි."
    },
    {
        "content": "ඒ අනුව ආසාදිතයින් සංඛ්‍යාව 167 දක්වා ඉහළ ගොස් තිබේ."
    },
    {
        "content": "COLOMBO (News 1st) – Update: (11.45 PM) මෙරට කොරෝනා ආසාදිතයින් සංඛ්‍යාව 176ක් දක්වා ඉහළ ගොස් ඇති බව සෞඛ්‍ය අමාත්‍යාංශය පවසයි. ඒ, තවත් රෝගියෙකු හඳුනා ගැනීමත් සමගිනි. ඒ අනුව අද දිනය තුළ තහවුරු කරගත් කොරෝනා රෝගීන් ගණන 10කි. මේ වනවිට කොරෝනා වැළඳී සුවය ලබා ඇති රෝගීන් ගණන 33 කි. ================================================================================ COLOMBO (News 1st) – Update: (9.00 PM) කොරෝනා ආසාදිතයින් සංඛ්‍යාව 175 දක්වා ඉහළ ගොස් ඇති බව සෞඛ්‍ය අමාත්‍යාංශය පවසයි. ================================================================================ Update: (7.20 PM) තව ත් කොරෝනා ආසාදිතයින් තිදෙනෙකු හඳුනා ගෙන ඇති බව සෞඛ්‍ය අමාත්‍යාංශය පවසයි. ඒ අනුව ආසාදිතයින් සංඛ්‍යාව 174 දක්වා ඉහළ ගොස් තිබේ. ================================================================================ Update: (6.00 PM) තව ත් කොරෝනා ආසාදිතයෙකු හඳුනා ගෙන ඇති බව සෞඛ්‍ය අමාත්‍යාංශය පවසයි. ඒ අනුව ආසාදිතයින් සංඛ්‍යාව 171 දක්වා ඉහළ ගොස් තිබේ. ================================================================================ Update: (5.00 PM)  ඒ, අද දිනයේ තව ත් ආසාදිතයින් සිව්දෙනෙකු සොයා ගැනීමත් සමගය. සෞඛ්‍ය අමාත්‍යාංශය සඳහන් කළේ, තව ත් ආසාදිතයින් දෙදෙනෙකු අද දිනයේ සුවය ලබා රෝහල්වලින් පිටව ගිය බවයි. ඒ අනුව සුවය ලැබු සංඛ්‍යාව 29 කි. කොරෝනා ආසාදිතව මේ වනවිට රෝහල්ගතව ප්‍රතිකාර ලබන රෝගීන් සංඛ්‍යාව 133 ක් බව සෞඛ්‍ය අමාත්‍යාංශය සඳහන් කළේ ය."
    },
    {
        "content": "දිස්ත්‍රික්ක 19 කට පැනවූ ඇඳිරි නීතිය අද උදෑසන 6.00ට ලිහිල් කෙරිණි. එම දිස්ත්‍රික්කවලට අද පස්වරු 2.00 සිට යළි ඇඳිරි නීතිය පැනවීමට නියමිතය. එම දිස්ත්‍රික්කවලට පැනවෙන ඇඳිරි නීතිය ඉවත් කිරීම සම්බන්ධයෙන් පසුව දැනුම් දෙනු ඇති."
    },
    {
        "content": "අද උදෑසන 6 න් අවසන් වූ පැය 24 තුළ ඇඳිරි නීතිය උල්ලංඝණය කළ පුද්ගලයින් 1,327ක් හා වාහන 312ක් පොලිස් භාරයට ගෙන තිබේ. පොලිස් ඇඳිරි නීතිය පැන වූ කාලය තුළ අත්අඩංගුවට ගත් මුළු පුද්ගලයින් සංඛ්‍යාව 14,795 දක්වා ඉහළට ඉහළ ගොස් ඇතැයි පොලිස් මාධ්‍ය කොට්ඨාසය සඳහන් කළේ ය."
    },
    {
        "content": "MSC Magnifica නැමැති සුඛෝපභෝගී මගී නෞකාවේ සිටින ශ්‍රී ලාංකික කාර්ය මණ්ඩල සාමාජික අනුර බණ්ඩාර හේරත් භාරගැනීම සඳහා නාවික හමුදා කණ්ඩායමක් පිටත්ව ගොස් ඇති බව නාවික හමුදා ප්‍රකාශකවරයා සඳහන් කළේ ය."
    },
    {
        "content": "අද උදෑසන දඹුල්ලේ සිදුවූ රිය අනතුරකින් පුද්ගලයින් දෙදෙනෙකු මියගොස් තිබේ. දඹුල්ල සිට හඹරණ දෙසට ධාවනය වූ කැබ් රථයක් හා එම දෙසටම ගමන් ගත් යතුරු පැදියක් එකිනෙක ගැටීමෙන් මෙම අනතුර සිදු විය. එම අනතුරෙන් යතුරුපැදියේ ගමන්ගත් දෙදෙනා මිය ගියේ ය. ඔවුන් දෙදෙනා ගලේවෙල දේවහූව ප්‍රදේශයේ පදිංචිකරුවන් ය. වේගය පාලනය කරගත නොහැකිවීමෙන් මෙම අනතුර වන්නට ඇතැයි පොලීසිය විසින් සැක පළ කරනු ලැබේ. අනතුරෙන් මියගිය දෙදෙනාගේ සිරුරු දඹුල්ල රෝහලට රැගෙන ගොස් තිබේ."
    },
    {
        "content": "වික්ටර් රත්නායක මහතාගේ පුත් ප්‍රවීණ සංගීත අධ්‍යක්ෂ ජයන්ත රත්නායක මහතා අභාවප්‍රාප්ත වී ඇත. මියයන විට ඔහු 51 හැවිරිදි වියේ පසුවිය."
    },
    {
        "content": "මේ යටතේ වැඩිහිටි, ආබාධිත, වකුගඩු සහ වයස අවුරුදු 100ට වඩා වැඩිහිටියන් සඳහා වූ දීමනාව අදාළ ග්‍රාමසේවක විසින් නිවෙසටම ගෙනවිත් දෙනු ඇති බව විශේෂ ජනාධිපති කාර්ය සාධක බලකාය සඳහන් කළේ ය. එසේම ගොවි විශ්‍රාම වැටුප හා ධීවර විශ්‍රාම වැටුප ගෙවීම සම්බන්ධයෙන් ගොවිජන සේවා දෙපාර්තමේන්තු නිලධාරීන් සම්බන්ධීකරණ කටයුතු කරනු ඇති. පසුගිය 02 හා 03 යන දිනයන්හිදී විශ්‍රාම වැටුප් ලබාගැනීමට නොහැකි වූ අය සඳහා හෙට දිනයේදී ගෙවීම් සිදු කිරීමට නියමිතව ඇත."
    },
    {
        "content": "මහරගම අපේක්ෂා රෝහලේ වෛද්‍ය, හෙද ඇතුළු සෞඛ්‍ය කාර්ය මණ්ඩල සාමාජිකයින් 14 දෙනෙකු නිරෝධායනය සඳහා වෛයික්කාල නිරෝධායන මධ්‍යස්ථානය වෙත යොමුකර තිබේ. මහරගම අපේක්ෂා රෝහලේ අධ්‍යක්ෂ වෛද්‍ය වසන්ත දිසානායක මහතා පැවසුවේ ප්‍රතිකාර සඳහා පැමිණි පුද්ගලයෙකු කොරෝනා අසාදිතයෙකු බවට අනාවරණයවීමෙන් පසු අදාළ පිරිස නිරෝධායනයට යොමුකළ බව ය. කෙසේ වෙතත් මේ වනවිට අපේක්ෂා රෝහලේ ප්‍රතිකාර සේවා සාමාන්‍ය පරිදි සිදුවන බව ද රෝහල් අධ්‍යක්ෂ වෛද්‍ය වසන්ත දිසානායක මහතා පැවසුවේ ය."
    },
    {
        "content": "ලෝක සවාරියක නිරත MSC මැග්නිෆිෂියා නැමති සුඛෝපභෝගී සංචාරක නෞකාවේ සිටි හෘද රෝගී ජර්මන් ජාතික කාන්තාවක් ජාතික රෝහලට ඇතුළත් කර තිබේ. නාවික හමුදාව සඳහන් කළේ, රෝස්මෙරි මාග්‍රට් නම් වූ 75 වියැති එම කාන්තාව හදවත් රෝගී තත්ත්වයෙන් පෙළීම හේතුවෙන් ප්‍රතිකාර සඳහා ගොඩබිමට ගෙන ඒමට නාවික හමුදාව කටයුතු කරන ලද බවය. මෙම නෞකාව අද උදෑසන කොළඹ වරාය සමීපයට ළඟා වීමෙන් පසු එහි සිටි ශ්‍රී ලාංකික කාර්ය මණ්ඩල සාමාජිකයෙකු නාවික හමුදා භාරයට ගැනුණි. ශ්‍රී ලංකාව අත්තර් ජාතික නීතියට සහ සම්මුතීන්ට අනුව ශ්‍රී ලංකාව වග කියන සොයා බැලීමේ සහ මුදවා ගැනීමේ කලාපය (SARR) තුළ අනතුරට හෝ හදිසි තත්ත්වයන්ට මුහුණ පාන නෞකාවන් සඳහා ආධාර කිරීමේ වගකීමක් ශ්‍රී ලංකා නාවික හමුදාව වෙත පැවරී තිබේ. එහෙත් දැනට ලෝකය පුරා පවතින සෞඛ්‍යමය තත්ත්වය මත වගකීමටත් එහා ගිය මානුෂීයත්වයකින් එම රෝගී වූ ජර්මන් කාන්තාව ගොඩ බිමට රැගෙන ඒමට නාවික හමුදාධිපති වයිස් අද්මිරාල් පියල් ද සිල්වා මහතා සෘජුව මැදිහත් වූ බව නාවික හමුදාව පැවසීය. එහිදී සෞඛ්‍යාරක්‍ෂිත ක්‍රමවේදයක් අනුව කොවිඩ් 19 මැඩලීමේ ජනාධිපති කාර්යය සාධක බලකායේ නියමයන්ට ද අනුකූල වන ආකාරයට ගොඩබිමට රැගෙන ආ එම කාන්තාව වැඩිදුර ප්‍රතිකාර සඳහා කොළඹ ජාතික රෝහල වෙත ඇතුළත් කිරීමට කටයුතු කර ඇත."
    },
    {
        "content": "තවත් කොරෝනා ආසාදිතයෙකු සුවය ලබා ඇති බව සෞඛ්‍ය අමාත්‍යාංශය සඳහන් කළේය. ඒ අනුව සුවය ලැබූ පුද්ගලයින් සංඛ්‍යාව 34 කි."
    },
    {
        "content": "එම කාලය තුළ පොලීසිය භාරයට ගෙන ඇති රථ වාහන සංඛ්‍යාව 86 කි. පොලීසිය සඳහන් කළේ, පසුගිය 20 වැනි දා සවස 6.00 සිට අද දහවල් 12.00 දක්වා කාලය තුළ පොලිස් ඇඳිරි නීතිය කඩ කළ පුද්ගලයින් 14,966 දෙනෙකු අත්අඩංගුවට ගත් බවයි. එම කාලය තුළ වාහන 3,751 ක් පොලිස් භාරයට ගෙන ඇත."
    },
    {
        "content": "මුලතිව් ගුවන් හමුදා කඳවුරේදී නිරෝධායනයට ලක්වූ 203 දෙනෙකු අද සමාජ ගතකර තිබේ. ගුවන් හමුදාව නිවේදනය කළේ, පසුගිය මස 22 වැනිදා ඉන්දියාවේ සිට පැමිණි පිරිසක් එලෙස නිරෝධායනයට ලක්කර තිබූ බවයි. දින 14 ක නිරෝධායන කාලය අවසන්වීමෙන් පසු අද ඔවුන් නිවෙස් කරා පිටත් කළ බව ගුවන් හමුදාව සඳහන් කළේ ය."
    },
    {
        "content": "සිවිල් ගුවන් සේවා අධිකාරියේ නව අධ්‍යක්ෂ ජනරාල්වරයා ලෙස කපිතාන් තේමිය අබේවික්‍රම මහතා පත් කර තිබේ. සිවිල් ගුවන් සේවා අධිකාරිය සඳහන් කළේ, වහාම ක්‍රියාත්මක වන පරිදි එම පත් කිරීම සිදු කර ඇති බවයි. මේ දක්වා සිවිල් ගුවන් සේවා අධිකාරියේ අධ්‍යක්ෂ ජනරාල් ධුරය දරනු ලැබුවේ එච්.එම්.සි නිමල්සිරි මහතාය. ඔහු සේවා දිගුවක් යටතේ සේවය කරමින් සිටියේ ය."
    },
    {
        "content": "ඒ, අදාළ කාන්තාව අලුත්කඩේ මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි. නියෝජ්‍ය පොලිස්පති අජිත් රෝහණ මහතා සඳහන් කළේ, අත්අඩංගුවට ගත් කාන්තාව වාද්දුව රජමහා විහාර මාවතේ පදිංචි 41 හැවිරිදි තැනැත්තියක් බවයි."
    },
    {
        "content": "COLOMBO ( News 1st ) – Covid-19 වසංගතය රට තුළ ව්‍යාප්තිය වැළැක්වීම සඳහා රට තුළ පොලිස් ඇඳිරි නීතිය පැනවීමත් සමග කොළඹ නගරයේ වාතයේ සහ ජලයේ ගුණාත්මක අගයන් ඉහළ ගොස් තිබේ. අමෙරිකානු තානාපති කාර්යාලයේ, වායු ගුණාත්මක දර්ශකයේ දත්තවලට අනුව අද පස්වරු 4.00 වන විට කොළඹ නගරයේ වායු ගුණාත්මක මට්ටම 55 දක්වා ඉහළ ගොස් තිබේ . ජාතික ගොඩනැගිලි පර්යේෂණ සංවිධානයේ ජ්‍යෙෂ්ඨ විද්‍යාඥ එච්.එඩ්.එස්.ප්‍රේමසිරි මහතා නිවුස් ෆස්ට් වෙත සඳහන් කළේ, වාහන සංචලනය අඩුවීම නිසා මෙම තත්ත්වය දක්නට ලැබෙන බවයි . පොලිස් ඇඳිරි නීතිය පැනවීමට පෙර පැවති තත්ත්වය හා සැසදීමේදී වායු දූෂණ මට්ටම විශාල වශයෙන් වෙනස් වී ඇති බව ඔහු වැඩිදුරටත් සඳහන් කළේය. පසුගිය නොවැම්බර් මාසයේදී මෙරට වායු දූෂණ මට්ටම ඉතා ඉහළ අගයක සටහන් විය . මේ අතර කාර්මික අපජලය ජල මාර්ගවලට මුදා හැරීම නතර වීම හේතුවෙන් කැලණි ගඟේ ජලයේ ගුණාත්මකභාවය ඉහළ ගොස් ඇති බව මධ්‍යම පරිසර අධිකාරිය පසුගියදා ප්‍රකාශ කළේය."
    },
    {
        "content": "COLOMBO (  News 1st ) –  රක්ෂිත බන්ධනාගාර ගතව සිටින සැකකරුවන් 1200 කට අධික සංඛ්‍යාවක් ලිහිල් ඇප මත මුදා හැරීමට තීරණය කළ බව බන්ධනාගාර දෙපාර්තමේන්තුව පවසයි. බන්ධනාගාර කොමසාරිස් ජනරාල් ටී.එම්.ජේ.ඩබ්ලිව් තෙන්නකෝන් මහතා සඳහන් කළේ, පවතින කොරෝනා වසංගතයත් සමග රජය ගත් තීරණයකට අනුව මෙම පියවර ගත් බවයි. මොවුන් සුළු වැරදි සම්බන්ධයෙන් සහ ඇප මුදල් ගෙවීමට නොහැකිවීම හේතුවෙන් රක්ෂිත බන්ධනාගාර ගතවූවන් වේ. බන්ධනාගාර මට්ටමින් එම සිරකරුවන් මුදා හැරිමට සිදු කෙරෙන බවද ඔහු සඳහන් කළේ ය."
    },
    {
        "content": "අද උදෑසන 6.00න් අවසන් වූ පැය 24 තුළ ඇඳිරි නීතිය උල්ලංඝනය කළ පුද්ගලයින් 1493ක් හා වාහන 360ක් පොලිස් භාරයට ගෙන ඇත. මේ අනුව අත්අඩංගුවට ගත් මුළු පුද්ගලයින් සංඛ්‍යාව 12,223 දක්වා ඉහළට ගොස් ඇතැයි පොලිස් මාධ්‍ය කොට්ඨාසය සඳහන් කළේ ය."
    },
    {
        "content": "COLOMBO ( News1 st ) – මහනුවර, මහයියාව උපදුම්රිය ස්ථානයට ඊයේ කිසියම් පිරිසක් කඩාවැදී තිබේ. එහිදී අනාවරණ වී ඇත්තේ දුම්රියපොළ පාලන අංශයේ දේපොළ කිහිපයකට හානි වී ඇති නමුත් මූල්‍යමය වශයෙන් සොරාගෙන ඇත්තේ රුපියල් 1000කටත් අඩු ඉතා සුළු මුදලක් බවයි."
    },
    {
        "content": "පවතින කොරෝනා වසංගත තත්ත්වයත් සමග අසරණ වී සිටින දෛනික වැටුප් ලබන පුද්ගලයින්ට සහන සැලසීමට රජය තීරණය කර තිබේ."
    },
    {
        "content": "වස්ගමුව ජාතික වනෝද්‍යානයේ කුමාරඇල්ල ප්‍රදේශයේ නීති විරෝධී ලෙස පතල් හාරමින් සිටි 17 දෙනෙකු ඊයේ අත්අඩංගුවට ගෙන තිබේ. වනජීවි දෙපාර්තමේන්තුව සඳහන් කළේ, කිරිඔය අඩවි ආරක්ෂක කාර්යාලයේ නිලධාරීන් පිරිසක් විසින් මෙම වැටලීම කර ඇති බවයි. එහිදී සැකකරුවන් දෙදෙනකු පලාගොස් තිබේ. අත්අඩංගුවට ගත් පිරිස අධිකරණයට ඉදිරිපත් කිරිමට නියමිත ය."
    },
    {
        "content": "තැපැල් දෙපාර්තමේන්තුව හරහා බෙදා හැරෙන විශ්‍රාම වැටුප් නොලැබුණු පුද්ගලයින්ට ඒ සඳහා විමසීමට විශේෂ දුරකථන අංකයක් හඳුන්වා දී තිබේ. තැපැල්පති රංජිත් ආරියරත්න මහතා සඳහන් කළේ, 1950 දුරකථන අංකය ඒ සඳහා හඳුන්වා දී ඇති බව ය. තැපැල් සේවකයින් විසින් ඊයේ හා පෙරේදා දිනයේ ජ්‍යෙෂ්ඨ පුරවැසියන්ට විශ්‍රාම වැටුප් බෙදා හැරීම සිදු කරනු ලැබිණි. 95 % කට මේ වනවිට විශ්‍රාම වැටුප් බෙදා හැර අවසන් බව ද තැපැල්පතිවරයා සඳහන් කළේ ය. ඔහු පැවසුවේ ඇතැම් පුද්ගලයින් අදාළ ලිපිනයන්වල නොමැතිවීම හේතුවෙන් විශ්‍රාම වැටුප් ලබා දීමට නොහැකි වූ බවයි. ලබන 06 වැනිදා ද ඒ සඳහා අවස්ථාව ලබා දෙන බව රාජ්‍ය පරිපාලන අමාත්‍යංශය සඳහන් කළේ ය."
    },
    {
        "content": "කොරෝනා වෛසරය ආසාදනය වී සුවය ලැබු තව ත් පුද්ගලයකු අද පිටව ගියේ ය. ඒ අනුව කොරෝනා රෝගය සුව වී ඇති සමස්ත පුද්ගලයින් සංඛ්‍යාව 25 කි. මේ අතර කොරෝනා ආසාදිතයින් සංඛ්‍යාව 159 ක් බව සෞඛ්‍ය අමාත්‍යාංශය පවසයි. සෞඛ්‍ය අමාත්‍යාංශය සඳහන් කළේ, ඒ අතුරින් ආසාදිතයින් 129 දෙනෙකු මේ වනවිට දිවයිනේ රෝහල් කිහිපයක ප්‍රතිකාර ලබන බවය. ඊයේ දිනයේ පමණක් රෝගීන් 8 දෙනෙකු හඳුනා ගැනුණු අතර ඉන් තිදෙනෙකුම හඳුනා ගැනුණේ යාපනය රෝහලෙනි. මේ වනවිට මියගොස් ඇති රෝගීන් සංඛ්‍යව 5 කි. අමාත්‍යාංශ්‍ය සඳහන් කළේ, සැක සහිත රෝගීන් 273 දෙනෙකු රෝහල්ගතව ප්‍රතිකාර ලබන බවයි."
    },
    {
        "content": "එලෙස පිටව යන්නේ කටුකැලියාව, කන්දකාඩු සහ ඉරණමඩු නිරෝධායන මධ්‍යස්ථානවල නිරෝධායනයට ලක් වූ පිරිසකි. ශ්‍රී ලංකා ගුවන් හමුදාව පැවසුවේ, ඉරණමඩු ගුවන් හමුදා කඳවුරේ පිහිටි නිරෝධායන මධ්‍යස්ථානයේ සිටි 172 දෙනෙකු අද දිනයේ සිය නිවෙස් වෙත පිටව ගිය බවය."
    },
    {
        "content": "එම කාලය තුළ පොලීසිය භාරයට ගත් වාහන සංඛ්‍යාව 83 කි. පසුගිය 20 වැනි දා පස්වරු 6 සිට අද දහවල් 12 දක්වා කාලය තුළ පොලිස් ඇඳිරි නීතිය උල්ලංඝණය කළ පුද්ගලයින් 12, 465 ක් අත්අඩංගුවට ගෙන තිබේ. පොලීසිය සඳහන් කළේ, එම කාලය තුළ වාහන 3,100 ක් සිය භාරයට ගත් බවයි. මේ අතර මේ වනවිට දිවයිනේ සියලු දිස්ත්‍රික්කවල පොලිස් ඇඳිරි නීතිය ක්‍රියාත්මකය. කොළඹ, ගම්පහ, කළුතර, පුත්තලම, මහනුවර සහ යාපනය දිස්ත්‍රික්කවලට නැවත දැනුම් දෙනතුරු පොලිස් ඇඳිරි නීතිය ක්‍රියාත්මක අතර සෙසු දිස්ත්‍රික්ක 19 ට පැන වූ පොලිස් ඇඳිරි නීතිය ලබන 06 වැනි දා උදෑසන 6.00 ට ඉවත් කෙරෙන බව පොලිස් මූලස්ථානය සඳහන් කළේ ය."
    },
    {
        "content": "ජනාධිපති මාධ්‍ය ඒකකය සඳහන් කළේ, පසුගිය මාර්තු 17 වැනි දා සිට අද දක්වා කාලය තුළ මෙම පිරිස මුදා හැර ඇති බවය. ජනාධිපතිතුමා පසුගිය දා බන්ධනාගාර පරිශ්‍රයන් නිරීක්ෂණය කළ අවස්ථාවේදී රැඳවියන් කළ ඉල්ලීමකට අනුව ඔවුන්ට සහන සැලසීම සඳහා මෙම කමිටුව පත් කෙරුණි. ඒ අනුව දඩ ගෙවා ගැනීමට නොහැකි, ඇප කොන්දේසි සම්පුර්ණ කිරීමට නොහැකි, සුළු වැරදිවලට සිරගතවුවන් මෙන්ම දඬුවම් කාලයෙන් වැඩි කොටසක් අවසන් කර ඇති සිරකරුවන්ට මෙලෙස ඇප ලබාදුන් බව ජනාධිපති කාර්යාලය සඳහන් කළේ ය. බන්ධනාගාරවල සිරකරු ධාරිතාව දස දහසක් පමණක් වුවත් මේ වනවිට 26,000 කට අධික සිරකරුවන් පිරිසක් ඒවායේ රඳවා තිබේ. මෙම සිරකරුවන් මුදා හැරීමේදී රටේ වත්මන් සෞඛ්‍ය තත්ත්වය ද සැළකිල්ලට ගත් බව ජනාධිපති මාධ්‍ය අංශය සඳහන් කළේ ය."
    },
    {
        "content": "එහි වෙළෙඳ සංගමයේ සභාපති චන්න ඇරව්වල මහතා සඳහන් කළේ, කොරෝනා ව්‍යාප්තියත් සමග දඹුල්ල නගරාධිපතිවරයාගේ උපදෙස් මත මෙම පියවර ගත් බවයි."
    },
    {
        "content": "නිවේදනයක් නිකුත් කරමින් පොලිස් මාධ්‍ය ප්‍රකාශක, පොලිස් අධිකාරී ජාලිය සේනාරත්න මහතා කියා සිටියේ, රජය විසින් මේ දක්වා එවැනි තීරණයක් ගෙන නොමැති බව මහජනතාවට දන්වා සිටින බවය. එවැනි අසත්‍ය තොරතුරු සමාජ මාධ්‍ය ජාලා ඔස්සේ හුවමාරු කිරීම නොකළ යුතු බවට ද පොලීසිය මහජනතාවට අවවාද කර සිටි. අසත්‍ය තොරතුරු සමාජ මාධ්‍ය ජාලා තුළ මුදා හරින හා බෙදා හරින තැනැත්තන්ට එරෙහිව නීති මගින් කටයුතු කිරීම සඳහා අපරාධ පරීක්ෂණ දෙපාර්තමේන්තුව විමර්ශනයක් ආරම්භ කර ඇතැයි ද පොලිස් මාධ්‍ය ප්‍රකාශකවරයා අවධාරණය කළේ ය."
    },
    {
        "content": "COLOMBO (News 1st) –  කොරෝනා ආසාදිත මවක් කළුතර නාගොඩ මහරෝහලේ දරුවෙකු ප්‍රසූත කර තිබේ. බේරුවල සෞඛ්‍ය වෛද්‍ය නිලධාරී වරුණ සෙනෙවිරත්න මහතා සඳහන් කළේ ඇය මීට පෙර කොරොනා රෝගියෙකු හමු වූ බේරුවල පන්නිය ප්‍රදේශයේ පදිංචිකාරියක් බවයි. මෙම කාන්තාවට ප්‍රතිකාර කළ නාගොඩ රෝහලේ සෞඛ්‍ය කාර්ය මණ්ඩලයේ පිරිසක් මේ වනවිට නිරෝධායනයට යොමු කර ඇති බව ද ඔහු පැවසුවේ ය. එම කාන්තාවට වෛසරය ආසාදනය වූයේ කෙසේද යන්න සහ ඇය ඇසුරු කළ පුද්ගලයින් සෙවීමේ කටයුතු මේ වනවිට ආරම්භ කර ඇති බව ද වෛද්‍ය වරුණ සෙනෙවිරත්න මහතා සඳහන් කළේය."
    },
    {
        "content": "COLOMBO ( News 1st) –  කොරෝනා ආසාදිතයින් යැයි සැක කෙරෙන පිරිස් හා ඔවුන් ඇසුරු කළ පුද්ගලයින් නැවත , නැවතත් දැඩි පරීක්ෂණයට ලක් කිරීමට රජය තීරණය කර තිබේ. ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් කොරෝනා වෛසරය රට තුළ ව්‍යාප්තිය පාලනය සඳහා ක්‍රියාත්මක කළ වැඩසටහනේ ප්‍රගති සමාලෝචන රැස්වීමේදී මේ බව අනාවරණ කෙරිණි. ජනාධිපති කාර්යාලයේ පැවති රැස්වීමට සෞඛ්‍ය අංශ නිලධාරීන් මෙන්ම යුද හමුදාපතිවරයා ඇතුළු ආරක්ෂක අංශ නිලධාරීන් පිරිසක් එක්විය. රජය මෙතෙක් කළ අයුරින්ම වෛරසය මර්දනය සඳහා ඉදිරියටත් තීරණ ගනු ලබන්නේ සෞඛ්‍ය, වෛද්‍ය, ආරක්ෂක සහ නීති ඇතුළු අදාළ ක්ෂේත්‍රවල විශේෂඥයින්ගේ දැනුම සහ නිර්දේශ මත පදනම්ව බව එම රැස්වීමේදී අවධාරණය කළ බව ජනාධිපති මාධ්‍ය අංශය නිකුත් කළ නිවේදනයක සඳහන් විය. වෛරසයේ ගෝලීය ව්‍යාප්තිය නිරීක්ෂණය කරමින් ලෝක සෞඛ්‍ය සංවිධානය වරින්වර ලබාදෙන නිර්දේශ අධ්‍යනය කොට සුදුසු පරිදි ඒවා පිළිපැදීමට ද මෙහිදී තීරණය වූ අතර දැනට ආරම්භ කර ඇති කොරෝනා මර්දන වැඩසටහන වඩාත් විධිමත්ව, යහපත් තත්ත්වයක් උදාවන තුරු ඉදිරියට ගෙනයාමට ද සාකච්ඡාවේදී එකඟතාවට පැමිණ තිබේ. මෙහිදී අදහස් දැක්වූ රජයේ වෛද්‍ය නිලධාරින්ගේ සංගමයේ සභාපති වෛද්‍ය අනුරුද්ධ පාදෙණිය මහතා සඳහන් කළේ, රට තුළ කොරොනා වෛරසයේ ව්‍යාප්තිය හදුනා ගත් මුල් අවස්ථාවේදීම රජය ගත් කඩිනම් ක්‍රියාමාර්ග නිසා මෙම ගැටළුව කළමනාකරණය කිරීමට හැකි වූ බවයි. කෙසේ වුවත් අවදානම පහව ගොස් නොමැති බව ඔහු සඳහන් කළේය."
    },
    {
        "content": "COLOMBO ( News 1st ) – බේරුවල පන්නිල ප්‍රදේශයේ කොරෝනා ආසාදනය වූ ගැබිනි කාන්තාව ඇසුරු කළ පුද්ගලයින් 150 කට අධික පිරිසක් නිරෝධායනයට යොමු කළ බව සෞඛ්‍ය බලධාරීන් පවසයි. බේරුවල සෞඛ්‍ය වෛද්‍ය නිලධාරී වරුණ සෙනෙවිරත්න මහතා සඳහන් කළේ, එම පිරිස නිරෝධායන මධ්‍යස්ථානයකට යොමු කිරීමට සැලසුම් කර ඇති බවයි. දරු ප්‍රසුතිය සඳහා කළුතර, නාගොඩ මහරෝහලට ඇතුළත් කළ අවස්ථාවේදී කළ පරීක්ෂණයකින් ඇය කොරෝනා ආසාදිතයෙකු බව හෙළි විය. මේ වනවිට මව සහ දරුවා මාලඹේ නෙවිල් ප්‍රනාන්දු රෝහලට මාරු කර යවා ඇති බව වෛද්‍ය වරුණ සෙනෙවිරත්න මහතා සඳහන් කළේය. ඔහු පැවසුවේ බේරුවල ප්‍රදේශයෙන් මේ වනවිට කොරොනා ආසාදිතයින් 12 දෙනෙකු වාර්තා වී ඇති බවයි."
    },
    {
        "content": "පොලිස් ඇඳිරි නීතිය පැනවීමත් සමග බස්නාහිර පළාතේ රැදී සිටින පුද්ගලයින් නැවත ඔවුන්ගේ ගම්බිම් බලා ප්‍රවාහනය කරන්නේ නම් ඊට විධිමත් සෞඛ්‍යඅ ආරක්ෂිත වැඩපිළිවෙළක් අවශ්‍ය බව මහජන සෞඛ්‍ය පරීක්ෂකවරුන්ගේ සංගමය නිවේදනයක් නිකුත් කරමින් පවසයි. එම ඉල්ලීම කොතරම් මානුෂීය වුවත් සැළසුමකින් තොරව එය සිදුවුවහොත් අවදානමකට මුහුණ පෑමට සිදුවන බව හජන සෞඛ්‍ය පරීක්ෂකවරුන්ගේ සංගමය අවධාරණය කළේ ය. එලෙස පුද්ගලයින් ඔවුන්ගේ ගම්බිම් වෙත පිටත් කර හරින්නේ නම්, අවධානව යොමු කළ යුතු නිර්දේශ 3ක් එම සංගමය අවධාරණය කරයි. 1. පුද්ගලයින් ඔවුන්ගේ ගම්බිම් බලා පිටත් කර හැරීමට පෙර සෞඛ්‍ය හා ආරක්ෂක අංශවල එකඟතාවය සහිතව විධිමත් සෞඛ්‍යාරක්ෂිත වැඩපිළිවෙළක් සකස් කිරීම හා එය සමීපව අධීක්ෂණය කිරීම 2. එසේ ගම්බිම් වෙත පිටත් කර හැරීමෙන් පසුව ප්‍රාදේශීයව කණ්ඩායම් මට්ටමින් නිරෝධායනය කිරීම 3. පුද්ගලයින් ප්‍රවාහනය කිරීමේදී එකිනෙකා අතර වෙරසය ආසාදනය වීමේ අවස්ථා අඩු කිරීම මේ අතර සිය ගම්බිම් වෙත යාමට අවශ්‍ය බව පවසමින් බස්නාහිර පළාතේ කොටු වී සිටින එම ප්‍රදේශවල පොලිස් ස්ථාන වෙත ගොස් ලියාපදිංචි වීම අද සිදු විය."
    },
    {
        "content": "තවත් කොරෝනා ආසාදිතයින් දෙදෙනෙකු සුවය ලබා තිබේ. ඒ අනුව සුවය ලැබූ පුද්ගලයින් සංඛ්‍යාව 27 දක්වා ඉහළ ගොස් ඇති බවයි සෞඛ්‍ය අමාත්‍යංශය සඳහන් කළේය."
    },
    {
        "content": "ඒ, අගමැතිවරයාගේ කොරොන වෛරස් රෝග ලක්ෂණ “නරක අතට හැරීම” හේතුවෙනි. 55 හැවිරිදි වියේ පසුවන බ්‍රිතාන්‍ය අගමැතිවරයා පසුගිය ඉරිදා ලන්ඩන්හි ශාන්ත තෝමස් රෝහලට ඇතුළත් කරනු ලැබිණි. අගමැතිවරයාගේ වෛද්‍ය කණ්ඩායම විසින් ඔහුට ඉතා විශිෂ්ට අයුරින් ප්‍රතිකාර කරන බව ඔහුගේ ප්‍රකාශකයා සඳහන් කළ බව බීබීසී පුවත් සේවය පවසයි. බ්‍රිතාන්‍ය අගමැතිවරයාට කොරෝනා වෛරසය වැළඳී ඇති බවට පළමුවරට තහවුරු කර ගනු ලැබුවේ පසුගිය මාර්තු 27වැනිදාය."
    },
    {
        "content": "කොරෝනා වෛරසය ආසාදිත බවට තහවුරු වූ තව ත් පුද්ගලයින් 04 දෙනෙකු හඳුනාගත් බව සෞඛ්‍ය අමාත්‍යාංශය පවසයි. ඒ අනුව සමස්ත ආසාදිතයින් සංඛ්‍යාව 166 දක්වා ඉහළ ගොස් තිබෙන බව සෞඛ්‍ය අමාත්‍යාංශය සඳහන් ක⁣ළේය."
    },
    {
        "content": "ඒ අනුව ආසාදිතයින් සංඛ්‍යාව 189 දක්වා ඉහළ ගොස් තිබේ. කොරෝනා අසාදනය වී මේ වනවිට සුවය ලැබූ සංඛ්‍යාව 44 කි. ============================================================== ඒ අනුව ආසාදිතයින් සංඛ්‍යාව 188 දක්වා ඉහළ ගොස් තිබේ. ============================================================== මෙරටින් වාර්තා වන කොරෝනා ආසාදිත පුද්ගලයින්ගේ සංඛ්‍යාව 186 දක්වා ඉහළ ගොස් තිබේ. ඒ, අද දිනයේ නව ආසාදිතයෙකු සොයා ගැනීමත් සමගයි. සෞඛ්‍ය අමාත්‍යාංශය පැවසුවේ, තව ත් රෝගීන් 138 දෙනෙකු වෛද්‍ය අධීක්ෂණය යටතේ රෝහල්ගතව ප්‍රතිකාර ලබන බවය. කොරෝනා අසාදනය වී මේ වනවිට සුවය ලැබූ සංඛ්‍යාව 42 කි. මෙරට 6 වන කොරෝනා මරණය ඊයේ වාර්තා විය. සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා සඳහන් කළේ, අයි.ඩී.එච්. රෝහලේ ප්‍රතිකාර ලබමින් සිටි 80 හැවිරිදි පුද්ගලයෙකු එලෙස මියගොස් ඇති බවයි. ඔහු දෙහිවල ප්‍රදේශයේ පදිංචිකරුවෙකි. මේ අතර කිසියම් පුද්ගලයෙකුට උණ, කැස්ස, සෙම්ප්‍රතිශ්‍යාව ඇත්නම් වහාම සෞඛ්‍ය අමාත්‍යංශයේ ස්ථාපිත කර ඇති 1390 යන දුරකතන අංකයනට දැනුම් දෙන්නැයි විශේෂඥ වෛද්‍ය පබා පලිහවඩන මහත්මිය දැනුම් දෙයි."
    },
    {
        "content": "දිවයිනට පනවා ඇති පොලිස් ඇඳිරි නීතිය දැඩිව ක්‍රියාත්මක කරන බව පොලීසිය පවසයි. නියෝජ්‍ය පොලිස්පති අජිත් රෝහණ මහතා සඳහන් කළේ, අත්‍යවශ්‍ය සේවාවල නිතර පුද්ගලයින් හැර සෙසු සියලු පුද්ගලයින් නිවෙස්වලට වී සිට ඇඳිරි නීති රෙගුලාසිවලට අවනත විය යුතු බවයි. කොරෝනා ව්‍යාප්තිය වැළැක්වීමේ අරමුණින් ක්‍රියාත්මක මෙම තීරණය කඩ කරන පුද්ගලයින්ට එරෙහිව දැඩිව නීතිය ක්‍රියාත්මක කරන බවද ඔහු පැවසුවේ ය."
    },
    {
        "content": "කොරෝනා ව්‍යාප්තියත් සමග මැද පෙරදිග කලාපය ඇතුළු රටවල් රැසක වෙසෙන ශ්‍රී ලාංකික ශ්‍රමිකයින් ගැටලු රැසකට මුහුණ පා සිටී. ඒ, රැකියා අහිමිවීම සහ කොරෝනා වසංගත ව්‍යාප්තියත් සමග ආරක්ෂාව සම්බන්ධ ගැටලු හේතුවෙන් ය. මීට අමතරව දිවයිනට පැමිණීමේ ආරක්ෂාවෙන් සිටින තවත් පිරිසක් එම රටවල සිර වී සිටින බව වාර්තා වේ. පවතින තත්ත්වයත් සමග විදෙස්ගත ශ්‍රී ලාංකික ශ්‍රමිකයින් සම්බන්ධයෙන් ගන්නා ක්‍රියාමාර්ග පිළිබඳව විදේශ සේවා නියුක්ති කාර්යාංශයේ සාමාන්‍යාධිකාරී ඩබ්ලිව්.එම්.වී වන්සේකර මහතාගෙන් නිවුස් ෆස්ට් විමසීමක් කළේ ය. ඔහු පැවසුවේ ශ්‍රී ලාංකිකයින්ගේ රැකියා සුරක්ෂිතතාව සහ ඔවුන්ගේ ආරක්ෂාව සම්බන්ධයෙන් ඒ ඒ රටවලට පත්කර ඇති කම්කරු නිලධාරීන් සහ තානාපති කාර්යාල නිලධාරීන් මාර්ගයෙන් සොයා බලන බව ය. මෙරටට පැමිණෙන ගුවන් ගමන් තාවකාලිකව අත්හිටුවා ඇති බැවින් එම අවස්ථාවේ ඔවුන් දිවයිනට ගෙන්වා ගැනීමට හැකියාවක් නොමැති බව ද සාමාන්‍යාධිකාරීවරයා පැවසුවේ ය. මේ විදෙස්ගත ශ්‍රී ලාංකික ශ්‍රමිකයින්ගේ ආරක්ෂාව සම්බන්ධයෙන් පසුගියදා විදේශ සබදතා අමාත්‍යාංශයේ ලෙක්ම්වරයා තානාපති නිලධාරීන් සමග සාකච්ඡාවක ද නිරත විය. එහිදී හෙළි වී ඇත්තේ මැදපෙරදිග කලාපය ද ඇතුළුව රටවල් කිහිපයකින් 45,000කට අධික ශ්‍රී ලාංකිකයින් පිරිසක් කොරෝනා ව්‍යාප්තියත් සමග ගැටලුවලට මුහුණ පා සිටින බව ය. ඔවුන් සම්බන්ධයෙන් තාතාපති කාර්යාල මට්ටමින් සොයා ගැනීමට ද එම සාකච්ඡාවේදී තීරණය වුණි."
    },
    {
        "content": "බස්නාහිර පළාත් ආණ්ඩුකාර මාෂල් ඔෆ් ද ෆ්ලීට් රොෂාන් ගුණතිලක මහතා සඳහන් කළේ, ඒ පිළිබඳව බස්නාහිර පළාත භාර නියෝජ්‍ය පොලිස්පතිවරයාට උපදෙස් ලබාදුන් බවයි. නැවත ගම්බිම් කරා යාමට පහසුකම් නොමැතිවීම හේතුවෙන් මෙම පිරිස් දැඩි පීඩාවට පත්ව සිටින බවට අනාවරණ වූ බවද ආණ්ඩුකාරවරයා ප්‍රකාශ කළේ ය. ඒ අනුව සුදුසු ක්‍රමවේදයක් භාවිත කරමින් කඩිනමින් ඔවුන් ගම්බිම් බලා ප්‍රවාහනය කරනු ඇති. තමන් එලෙස පීඩාවට පත්ව සිටී නම් ඒ පිළිබඳව ළඟම ඇති පොලීසියට දැනුම් දෙන ලෙස ද ආණ්ඩුකාරවරයා එම පුද්ගලයින්ට දැනුම් දෙයි."
    },
    {
        "content": "අද උදෑසන 6 න් අවසන් වූ පැය 24 තුළ ඇඳිරි නීතිය කඩ කළ පුද්ගලයින් 1724 දෙනෙකු අත්අඩංගුවට ගෙන තිබේ. එම කාලය තුළ පොලීසිය භාරයට ගෙන ඇති රථවාහන සංඛ්‍යාව 496 කි. පොලීසිය සඳහන් කළේ පසුගිය 20 වැනිදා සිට අද පෙරවරු 6 දක්වා කාලය තුළ ඇඳිරි නීතිය කඩ කළ පුද්ගලයින් 19441 කු අත්අඩංගුවට ගත් බවයි. එම කාලය තුළ වාහන 5082 ක් පොලිස් භාරයට ගෙන තිබේ."
    },
    {
        "content": "අද උදෑසන 6.00 න් අවසන් වූ පැය 24 තුළ පොලිස් ඇඳිරි නීතිය උල්ලංඝණය කළ පුද්ගලයින් 1245ක් හා වාහන 336ක් පොලිස් භාරයට ගෙන තිබේ. පොලිස් ඇඳිරි නීතිය පැන වූ කාල සීමාව තුළදී අත්අඩංගුවට ගත් මුළු පුද්ගලයින් සංඛ්‍යාව 13,468 දක්වා ඉහළට ගොස් ඇතැයි පොලිස් මාධ්‍ය කොට්ඨාසය පැවසුවේ ය."
    },
    {
        "content": "COVID–19 වසංගත තත්ත්වය සම්බන්ධයෙන් සහ වෛරසය පාලනය හා මැඩපැවැත්වීම සඳහා ඉදිරියේ දී ගත යුතු ක්‍රියාමාර්ග සම්බන්ධයෙන් සෞඛ්‍ය හා දේශීය වෛද්‍ය අමාත්‍ය පවිත්‍රා වන්නිආරච්චි මහත්මියගේ ප්‍රධානත්වයෙන් විශේෂඥ වෛද්‍යවිද්‍යාල සභාපතිවරුන්ගේ සහභාගීත්වයෙන් විශේෂ සාකච්ඡාවක් ඊයේ සෞඛ්‍ය අමාත්‍යාංශයේ දී පැවැත්විණි. මෙහිදී COVID–19 වසංගත තත්ත්වයට මුහුණදීමට අදාළ වැදගත් වූ තීන්දු තීරණ රැසක් පිළිබඳව විශේෂඥ වෛද්‍යවිද්‍යාල සභාපතිවරුන් සෞඛ්‍ය අමාත්‍යතුමිය දැනුවත් කිරීමට පියවර ගන්නා ලදී. ශ්‍රී ලංකා වෛද්‍ය සංගමය නියෝජනය කරමින් මෙම අවස්ථාවට සහභාගීව සිටි මහාචාර්ය ඉන්දික කරුණාතිලක මහතා විසින් කියා සිටියේ මහ ජනතාව වෙත වර්තමානයේ මෙන් දැඩි පාලනයක් ඉදිරි කාල සීමාව තුළ ද අත්‍යාවශ්‍ය වන බවයි. අප්‍රේල් 20 තෙක් දෙසතියක කාල සීමාව තුළ වසංගත තත්ත්වයේ දෙවන නැගීමක් අපේක්ෂා කරන බැවින් දින 14 ක් බැගින් කාල සීමාවන් දෙකක් තුළ දී සීමාවන් සහ නීති රීතී දැඩි කිරීම අත්‍යාවශ්‍ය බව ද පෙන්වා දෙන ලදී. එහිදී සෞඛ්‍ය අමාත්‍යතුමිය කියා සිටියේ එම සති දෙකක කාලයෙන් අනතුරුව ද අවශ්‍ය වුවහොත් ඉහත ආකාරයෙන් කටයුතු කළ යුතු බවට ජනාධිපති කාර්ය සාධක බලකා ප්‍රධානී බැසිල් රාජපක්ෂ මැතිතුමන් වෙත ලිඛිතව දැන්වීමට කටයුතු කරන බවයි. මෙහිදී ප්‍රජා වෛද්‍ය සංගමය විසින් කරුණූ දක්වමින් හැකිතාක් දුරට පුද්ගලික වාහන ගමනාගමනය අවම කරගැනීම, තම නිවසට ආසන්න කුඩා වෙළෙදසැළකින් අවශ්‍ය ආහාර ද්‍රව්‍ය මිලදී ගැනීමට යොමුවීම, පොදු වාහන භාවිතයේ දී දුරස්ථභාවය පවත්වාගෙන යාම, නිරන්තරයෙන් දෑත් සේදීම ආදී කරුණූ පිළිබද අත්‍යාවශ්‍ය කරුණු ඉදිරි මාස 06 සඳහා පවත්වාගෙන යාම සුදුසු බව දන්වන ලදී. ඒ පිළිබඳව අතිගරු ජනාධිපතිතුමා විසින් ප්‍රජාව දැනුවත් කිරීම වඩාත් සුදුසු බවද පෙන්වා දෙන ලදී. පොදු ප්‍රවාහනයේ දී දුරස්ථභාවය ඇතිව ගමන් කළ යුතු බවට ක්‍රමවේදයක් සකස් කොට එය රට පුරා ක්‍රියාත්මක කරන ලෙසට ජනාධිපති කාර්ය සාධක බලකායට දැනුම්දීමට කටයුතු කළ යුතු බව සෞඛ්‍ය සේවා අධ්‍යක්ෂ ජනරාල්වරයා මෙහිදී පෙන්වා දෙන ලදී. එමෙන්ම විශේෂඥ වෛද්‍ය මහේෂ් හරිස්චන්ද්‍ර මහතා කියා සිටියේ ඇඳිරි නීති කාල සීමාව ක්‍රමානුකූලව ඉවත් කිරීමෙන් පසු පොදු ජනයා අපහසුතායට පත් නොවන අයුරු අවශ්‍ය ආහාර ද්‍රව්‍ය ලබාදීම සහ ආසාදිතයින් හඳුනාගැනීමේ වැඩපිළිවෙළක් සමාජයේ ක්‍රියාත්මක කළ යුතු බවයි. එහිදී සෞඛ්‍ය සේවා අධ්‍යක්ෂ ජනරාල්වරයා කියා සිටියේ බුද්ධි අංශ හරහා අවශ්‍ය තොරතුරු ලබාගෙන වසංගත රෝග විද්‍යා ඒකකය සහ සම්බන්ධ වී ඒ සඳහා අවශ්‍ය පියවර ගත යුතු බවයි. නීති විරෝධී ලෙස පුද්ගලයින් රට තුළට ඇතුළුවීමේ අවදානම මාර්තු 15 සිට 20 දක්වා විදේශයන්හි සිට මෙරටට පැමිණි සියලු පුද්ගලයින් ස්වයං නිරෝධානයට යොමු කිරීමට කටයුතු කිරීම, වයස අවුරුදු 60 ට වැඩි ස්වසන රෝග ඇති පුද්ගලයින් සඳහා සංකූලතා ඇතිවීමේ වැඩි අවදානමක් ඇති බැවින් (ක්ෂුද්‍ර වෛද්‍ය සංගමය) ඔවුන් නිවෙස් තුළම රැදී සිටිය යුතු බවට වූ පණිවිඩය සමාජගත කිරීම යන කරුණු ද පෙන්වා දෙන ලදී. ප්‍රතිකාර සහ පරීක්ෂණ සම්බන්ධයෙන් තොරතුරු යාවත්කාලීන කිරීම සඳහා කණ්ඩායම් දෙකක් මේ වනවිට යොදා ඇති අතර ඉදිරියේදී රෝගය පැතිරීම වැළැක්වීමට ගත යුතු ක්‍රියාමාර්ග සම්බන්ධයෙන් කටයුතු කිරීම සඳහා තවත් කණ්ඩායමක් පත් කිරීමට ද මෙහිදී තීරණය කරන ලදී. බෙහෙත් වට්ටෝරු නිවාස වෙත යැවීමේ කාර්යයේදී ඇතැම් පුද්ගලයින් හට ගැටලුවලට මුහුණපෑමට සිදුව ඇති බැවින් වැඩිහිටි ලේකම් කාර්යාලය හරහා ඔවුන්ගේ අවශ්‍යතා සපුරාලීමට කටයුතු කරන බව සෞඛ්‍ය අමාත්‍යතුමිය මෙහිදී වැඩිදුරටත් දන්වා සිටියා ය. මේ වනවිටත් COVID-19 ප්‍රතිකාර කටයුතු සඳහා යටිතල පහසුකම් සැළැස්මක් සකස් කොට ඇති බවත් මුල්ලේරියා රෝහලේ මාතෘ හා නව ජන්ම ඒකක වැඩිදියුණු කිරීමටත් කටයුතු කරන බව සෞඛ්‍ය සේවා අධ්‍යක්ෂ ජනරාල්වරයා දන්වා සිටි අතර IDH රෝහල සඳහා Mobile CT Scanner යන්ත්‍රයක් ස්ථාපිත කිරීම සඳහා කඩිනමින් කටයුතු කරන ලෙස සෞඛ්‍ය අමාත්‍යතුමිය නියෝජ්‍ය අධ්‍යක්ෂ ජනරාල් ජීව වෛද්‍ය ඉංජිනේරු සේවා වෙත උපදෙස් ලබා දුන්නා ය. මෙම අවස්ථාවට සෞඛ්‍ය අමාත්‍යාංශයේ ලේකම් භද්‍රානි ජයවර්ධන මහත්මිය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා ඇතුළු නිලධාරීන් පිරිසක් සහභාගී වූහ."
    },
    {
        "content": "ඒ අනුව සුවය ලැබූ සංඛ්‍යාව 49 දක්වා ඉහළ ගොස් තිබේ. ================================================================================ කොරෝනා ආසාදිතව ප්‍රතිකාර ලබමින් සිටි තව ත් තිදෙනෙකු සුවය ලබා තිබේ. ඒ අනුව, සුවය ලැබු මුළු පිරිස 47 කි. මේ අතර මෙරටින් වාර්තා වන කොරෝනා ආසාදිතයින් සංඛ්‍යාව 189 ක් බව සෞඛ්‍ය අමාත්‍යාංශය පැවසුවේ ය. ඒ ඊයේ දිනයේ නව ආසාදිතයින් සිව්දෙනෙකු සොයා ගැනීමත් සමගයි."
    },
    {
        "content": "කොරෝනා වෛරස ව්‍යාප්තිය සලකන විට ඉහළ අවදානමක් සහිත කලාප ලෙස හඳුනාගෙන ඇති කොළඹ, ගම්පහ, කළුතර, පුත්තලම, මහනුවර සහ යාපනය දිස්ත්‍රික්කවල දැන් ක්‍රියාත්මක පොලිස් ඇඳිරි නීතිය නැවත දන්වනතුරු දිගටම බලාත්මක බව ජනාධිපති මාධ්‍ය අංශය පවසයි. නිවේදනයක් නිකුත් කරමින් ජනාධිපති මාධ්‍ය අංශය පැවසුවේ සෙසු සියලු දිස්ත්‍රික්කවල අද උදෑසන 6.00ට ලිහිල් කෙරුණු පොලිස් ඇඳිරි නීතිය දහවල් 2.00ට යළි පනවනු ලැබූ බවයි. එම දිස්ත්‍රික්කවල යළි ක්‍රියාත්මක වූ පොලිස් ඇඳිරි නීතිය අප්‍රේල් 09 බ්‍රහස්පතින්දා උදේ 6.00 ට ඉවත් කර එදිනම සවස 4.00 ට යළි පනවනු ලබන බව ජනාධිපති මාධ්‍ය අංශය සඳහන් කළේය. අද සිට ලබන සිකුරාදා දක්වා සතියේ වැඩ කරන දින රාජ්‍ය, පෞද්ගලික දෙඅංශයේම ආයතන සඳහා නිවසේ සිට වැඩකරන කාලයක් ලෙස ප්‍රකාශයට පත් කර තිබේ. අත්‍යාවශ්‍ය සේවා හැර වෙනත් කාර්යයන් සඳහා දිස්ත්‍රික්ක අතර ගමනාගමනය සම්පූර්ණයෙන්ම තහනම් වනු ඇත. අත්‍යාවශ්‍ය සේවා කර්යක්ෂමව පවත්වාගෙන යනු පිණිස යොදා ඇති ක්‍රමවේද අවභාවිත කරන අයට එරෙහිව නීතිය තදින්ම ක්‍රියාත්මක කරනු ලැබේ. පොලිස් ඇඳිරි නීතිය බලපැවැත්වෙන කාලය තුළ ජනතාවට අත්‍යාවශ්‍ය ආහාර ද්‍රව්‍ය සහ වෙනත් භාණ්ඩ නිවසේ සිටම මිලදී ගත හැකි වන පරිදි නොකඩවා සැපයීමට රජය සියලු විධිවිධාන සලසනු ඇත. කවර දිස්ත්‍රික්කයක වුවද ගොවිතැන් වැඩ කරන සහ කුඩා තේවතු හා අපනයන භෝග නිෂ්පාදන ක්‍රියාවලියේ නිරත ජනතාවට එකී වැඩ කිරීමට අවසරදී තිබේ. රජය ජනතාවගෙන් ඉල්ලා සිටීන්නේ, කොරෝනා වෛරසය ව්‍යාප්තිය නතර කිරීමට ඉවහල් වන ක්‍රියාමාර්ග ගෙන ඇත්තේ හුදෙක් ජනතාවගේ සුභ සිද්ධිය උදෙසා බැවින් එකී නියමයන් පිළිගෙන ඇඳිරි නීති කාලය තුළ නිවසේම රැඳී සිටින ලෙසයි. කොළඹ, කළුතර සහ මහනුවර දිස්ත්‍රික්කවල හුදකලා ප්‍රදේශ ලෙස නම් කර ඇති ගම්මාන හුදකලා ප්‍රදේශ ලෙස තවදුරටත් සළකන ලබන බවත් කවරකුට හෝ මේ ගම්මානවලට ඇතුළුවීම හෝ ඉන් පිටවීම හෝ නැවත දැනුම් දෙන තුරු සම්පූර්ණයෙන් තහනම් බවත් රජය අවධාරණය කර සිටී."
    },
    {
        "content": "කොළඹ විශ්වවිද්‍යාලයේ භෞතික විද්‍යා අධ්‍යයන අංශයේ ජ්‍යෙෂ්ඨ මහාචාර්ය චන්දන ජයරත්න මහතා සඳහන් කළේ, අද දිස්වන චන්ද්‍රයාගේ විශාලත්වය 14% කින් හා දීප්තිය 30% කින් වැඩි බවයි. මෙම සුපිරි සඳ නැරඹීම සඳහා හෙට (8 වැනි දා) අලුයම 5.00 – 5.30 අතර කාලය වඩා සුදුසු බව ඔහු පවසන අතර එවිට බටහිර සිට පිළිවෙලින් අහස මුදුනට වන්නට කහ පැහැයෙන් දිස්වන යෝධ බ්‍රහස්පති, වළලුපලන් ග්‍රහයා වන සෙනසුරු, සහ රත් පැහැ අඟහරු යන ග්‍රහයින් තිදෙනා එකළඟට වන්නටද, නැගෙනහිර ක්‍ෂිතිජයට ආසන්නව බුධ ග්‍රහයා ද දීස්වනු ඇති. මෙම ග්‍රහ දසුන හෙට (8 වැනි දා) රාත්‍රී කාලයේ ද දැක ගැනීමට හැකි වෙනු ඇත. සුපිරි සඳක් නැරඹීමට හොඳම වේලාව චන්ද්‍රයා ක්ෂ්තිජයෙන් තරමක් ඉහළින් පිහිටන සඳු පායන හෝ බසින අවස්ථා බව මහාචාර්ය චන්දන ජයරත්න මහතා වැඩිදුරටත් පැවසීය. අද දිනයේ සවස නැගෙනහිරින් සඳු උදාවනවිට චන්ද්‍රයා ද බටහිර අහසේ ඉතා දීප්තිමත්ව සිකුරු ග්‍රහලෝකය ද අපට දැකගත හැකි වේ. පුරහඳ “සුපිරි රෝස චන්ද්‍රයා” නමින් හැඳින්වුවද මෙහි කිසිදු රෝස පැහැයක් නැති අතර වසන්තය උදාවත් සමග ඇතිවන පළමු පුරහඳ එකල පිපෙන රෝස පැහැ මල් වර්ගයක් නිසා එම නමින් හඳුන්වනු ලැබේ."
    },
    {
        "content": "එය සටහන් වන්නේ 1,015,048 ක් ලෙසයි. ලොව පුරා කොරෝනා මරණ සංඛ්‍යාව ද 50,000 ඉක්මවා ගොස් ඇති අතර මේ වනවිට වාර්තාවන මරණ සංඛ්‍යාව 53 , 166 කි. කොරෝනා ආසාදනය වී සුවය ලැබූ වූ පුද්ගලයින් සංඛ්‍යාව 212 , 035 කි. ඉකුත් පැය 24 තුළ ලොව වැඩිම කොරෝනා මරණ සංඛ්‍යාවක් වාර්තා වී ඇත්තේ ප්‍රංශයෙන් වන අතර එම සංඛ්‍යාව 1355 කි. මේ අනුව ප්‍රංශයේ සමස්ත කොරෝනා මරණ සංඛ්‍යාව 5387ක් දක්වා ඉහළ ගියේ ය. ඊයේ දිනයේ ස්පාඤ්ඤයේ පුද්ගලයන් 961 දෙනෙකුට කොරෝනා හේතුවෙන් දිවි අහිමිවිය. ඉකුත් පැය 24 තුළ අමෙරිකාවෙන් ද නව මරණ 968 ක් වාර්තා විය. ඉතාලියෙන් ඊයේ වාර්තාවූ කොරෝනා මරණ සංඛ්‍යාව 760 ක් වන අතර බ්‍රිතාන්‍යයේ  මරණ සංඛ්‍යාව 569 ක් ලෙස සඳහන් ය. ජර්මනියෙන් නව කොරෝනා මරණ 176 ක් ද ඉරානයෙන් 124 ක්ද , තුර්කියෙන් නව මරණ 79 ක්ද ස්විට්සර්ලන්තයෙන් 48 ක් ද වාර්තා වේ. කැනඩාවෙන් නව කොරෝනා මරණ 59 ක් වාර්තා වන අතර ස්වීඩනයේ එය 69 ක් ලෙස ද බ්‍රසීලයේ 82 ක් ලෙසද වාර්තා විය. ඉන්දියාවෙන් නව කොරෝනා මරණ 14 ක් වාර්තාවීමත් සමග එරට සමස්ත මරණ සංඛ්‍යාව 72 ක් දක්වා ද සමස්ත ආසාදිතයන් සංඛ්‍යාව 2543 ක් දක්වාද ඉහළ ගියේ ය. මේ අතර ඉන්දියාවේ මුම්බායි නුවර පිහිටි පැල්පත් නිවාස තුළ දිවිගෙවූ කොරෝනා ආසාදිතයකු ජීවිතක්ෂයට පත්විය. ධරාවි නමැති මෙය , ආසියාවේ විශාලතම පැල්පත් නිවාස සහිත ප්‍රදේශය ලෙස සැලකෙන අතර එහි පුද්ගලයන් මිලියන ගණනක් දිවිගෙවන බව සඳහන් ය . මේ හමුවේ ඉන්දියාව ඇතුළු රටවල් 25 ක් කොරෝනා මැඩලීමට අමෙරිකානු ඩොලර් බිලියන 1.9 ක හදිසි අරමුදලක් පිහිටුවීමට ලෝක බැංකුව පියවර ගත්තේ ය. මේ අනුව ඉකුත් පැය 24 තුළ ලොව වාර්තා වූ සමස්ත කොරෝනා මරණ සංඛ්‍යාව 5974කි. එම කාලය තුළ වාර්තා වූ නව ආසාදිතයන් සංඛ්‍යාව පෙන්නුම් කෙරුණේ 79 , 303 ක් ලෙසයි . වෛරස් ව්‍යාප්තිය හමුවේ පිටතට යන ඕනෑම අවස්ථාවකදී මුහුණු ආවරණ පළඳින ලෙස ලොස් ඇන්ජලීස් සහ නිව්යෝර්ක් නගර වැසියන්ට දැනුම් දී තිබේ. සේවයෙන් ඉවත්ව සිටීමට ශ්‍රමිකයන්ට ලබාදුන් කාලය මේ මස අග දක්වා දීර්ඝ කිරීමට රුසියාව පියවර ගත්තේ ය. මේ අතර බ්‍රිතාන්‍යය සඳහන් කළේ, මේ මස අගවනවිට කොරෝනා ආසාදිත දැයි විමසීමට සිදුකරණ දෛනික පරීක්ෂණ සංඛ්‍යාව ලක්ෂය දක්වා ඉහළ නැංවීමට අපේක්ෂා කරන බවයි ."
    },
    {
        "content": "එම කාලය තුළ පොලිස් භාරයට ගෙන ඇති රථවාහන සංඛ්‍යාව 325 කි. පසුගිය 20 වැනිදා සිට අද උදෑසන 6 දක්වා ඇඳිරි නීතිය කඩ කළ 10,730 දෙනෙකු අත්අඩංගුවට ගෙන ඇති අතර එම කාලය තුළ පොලිස් භාරයට ගෙන ඇති වාහන සංඛ්‍යාව 2,657 කි."
    },
    {
        "content": "පොලීසිය සඳහන් කළේ, පමුණුගම, දෑලපුර ප්‍රදේශයේ දී අත්අඩංගුවට ගත් සැකකරුවෙකුට කොරෝනා ආසාදනය වීම හේතුවෙන් පොලිස් ස්ථානයේ නිලධාරීන් නිරෝධායනයට ලක් කළ බවයි. අත්අඩංගුවට ගත් සැකකරුවෙකුට පොලිස් ස්ථානය තුළ රෝගාතුර වී රාගම රෝහලට ඇතුළත් කිරීමෙන් අනතුරුව ඔහුට කොරෝනා අසාදනය වී ඇති බවට තහවුරු වී ඇත. ඒ අනුව පමුණුගම පොලිස් ස්ථානාධිපතිවරයා ඇතුළු පොලිස් නිලධාරීන් 30 දෙනෙකු පමණ නිරෝධායනයට ලක් කරන බව පොලීසිය සඳහන් කළේ ය. උසස් පොලිස් නිලධාරියෙකු සඳහන් කළේ, පොලිස් නිලධාරීන් පිරිසක් පොලිස් ස්ථානය තුළම ස්වයං නිරෝධායනයට ලක් කළ බවයි. මේ වනවිට පමුණුගම පොලිස් ස්ථානය ද විෂබීජ හරණයට ලක් කර තිබේ."
    },
    {
        "content": "ඒ අනුව ආසාදිතයින් සංඛ්‍යාව 178 දක්වා ඉහළ ගොස් තිබේ. සෞඛ්‍ය අමාත්‍යාංශය පැවසූවේ, සුවය ලැබූ සංඛ්‍යාව 34 යි බවයි."
    },
    {
        "content": "ඒ අනුව සුවය ලැබූ පුද්ගලයින් සංඛ්‍යාව 38 ක් දක්වා ඉහළ ගොස් තිබේ."
    },
    {
        "content": "UPDATE (6.45 P.M) – තව ත් කොරෝනා ආසාදිතයින් දෙදෙනෙකු හඳුනා ගෙන ඇති බව සෞඛ්‍ය අමාත්‍යාංශය පවසයි. ඒ අනුව ආසාදිතයින් සංඛ්‍යාව 185 දක්වා ඉහළ ගොස් තිබේ. ================================================================================ UPDATE (4.40 P.M) – තවත් කොරෝනා ආසාදිතයින් 03 දෙනෙකු හඳුනා ගෙන ඇති බව සෞඛ්‍ය අමාත්‍යාංශය පවසයි. ආසාදිතයින් සංඛ්‍යාව 183 දක්වා ඉහළ ගොස් තිබේ. තවත් කොරෝනා ආසාදිතයින් දෙදෙනෙකු හඳුනා ගෙන ඇති බව සෞඛ්‍ය අමාත්‍යාංශය පවසයි. ඒ අනුව ආසාදිතයින් සංඛ්‍යාව 180 දක්වා ඉහළ ගොස් තිබේ."
    },
    {
        "content": "අද උදෑසන 6 න් අවසන් වූ පැය 24 තුළ පොලිස් ඇඳිරි නීතියඋල්ලංඝණය කළ පුද්ගලයින් 1,107ක් හා වාහන 326ක් පොලිස් භාරයට ගෙන තිබේ. ඒ අනුව අත්අඩංගුවට ගත් මුළු පුද්ගලයින් සංඛ්‍යාව 15,902 දක්වා ඉහළට ගොස් ඇතැයි පොලිස් මාධ්‍ය කොට්ඨාසය සඳහන් කළේ ය."
    },
    {
        "content": "අත්‍යවශ්‍ය සේවාවල නියුතු අය සඳහා සිය හැඳුනුම්පත ඇඳරි නීති බලපත්‍රයක් ලෙස භාවිත කරමින් කටයුතු කිරීමට ලබාදී තිබූ කාලය තවදුරටත් දීර්ඝ කර ඇතැයි නියෝජ්‍ය පොලිස්පති අජිත් රෝහණ මහතා පවසයි. නියෝජ්‍ය පොලිස්පතිවරයා පැවසුවේ එම කාලය ලබන 20 වැනිදා දක්වා දීර්ඝ කර ඇති බවයි. කොරෝනා රෝගියෙකු සම්බන්ධයෙන් ඇතිවූ සැකයක් මත කෑගල්ල, අරනායක ප්‍රදේශයේ ගමනා ගමනය සඳහා පනවා තිබූ සිමා ඉවත් කර ඇතැයි ද නියෝජ්‍ය පොලිස්පතිවරයා පැවසුවේ ය. මේ අතර වැඩබලන ආරක්ෂක මාණ්ඩලික ප්‍රධානි යුද හමුදාපති ලුතිනන් ජනරාල් ශවේන්ද්‍ර සිල්වා මහතා අත්‍යවශ්‍ය සේවාවල නිරත පුද්ගලයින්ට දැනුම් දෙන්නේ, ඔවුන් සඳහා ලබාදී ඇති ඇඳිරි නීති බලපත්‍රය අවභාවිත කිරීමෙන් වළකින ලෙසයි."
    },
    {
        "content": "කොරෝනා ආසාදනය වීමෙන් සිදු වූ මෙරට 6වැනි මරණය මී⁣ට ටික වේලාවකට පෙර වාර්තා විය. ඒ අනුව IDH රෝහලේ ප්‍රතිකාර ලබමින් සිටි වයස අවුරුදු 80 ක පිරිමි පුද්ගලයෙක් මිය ගොස් ඇති බව සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා පවසයි."
    },
    {
        "content": "කොළඹ මහජන ආධාරලාභීන් වෙත මාර්තු මස මහජන අරමුදල් නිවසටම ලබාදීමේ සේවාව හෙට සිට ආරම්භ කෙරෙන බව කොළඹ මහ නගර සභාව පවසයි. නාගරික කොමසාරිස් චම්පිකා රෝෂණී දිසානායක මහත්මිය පැවසුවේ රට තුළ පවතින වත්මන් තත්ත්වය සැළකිල්ලට ගෙන හෙට සිට දින 03 ක කාලයක් එම ආධාර ලබාදීම සිදුකරන බවයි. මෙහිදී කොළඹ නාගරික බල ප්‍රදේශයේ අඩු ආදායම්ලාභී සහ අඩු පහසුකම් සහිත පවුල් 12,970ක් සඳහා ආධාර ලබා දෙනු ඇති. ජනතාවගේ සෞඛ්‍ය ආරක්ෂාව පිළිබඳ සැලකිල්ලට ගනිමින් ආධාර බෙදාදීම් සිදුකෙරෙන අතර එම කාර්යය සඳහා පොලිස් දෙපාර්තමේන්තුවේ ද සහය ලබාගැනීමට නියමිත ය."
    },
    {
        "content": "කටාන, කඳසුරිදුගම ප්‍රදේශයට පිවිසෙන හා පිටවන මාර්ග සියල්ල වසා දමා ගම්මානයම ස්වයං නිරෝධායනයට යොමු කර තිබේ. කටාන අක්කර 50 කඳසුරිදුගම පවුල් 265 ක් නිවෙස් තුළ ස්වයං නිරෝධායනයට ලක් කිරීමට කටාන පරිපාලන මහජන සෞඛ්‍ය පරික්ෂකවරයා ඊයේ පියවර ගත්තේ ය. ඊට හේතුව වන්නේ ගම්මානයේ අවුරුදු 4 හමාරක පිරිමි දරුවෙකුට කොරෝනා ආසාදනය වී ඇති බවට තහවුරුවීමයි. මේ වනවිට දරුවාගේ මව පියා හා තවත් පුද්ගලයෙක් අංගොඩ උණ රෝහලට ඇතුළත් කර තිබේ. දරුවාට වෛරස අසාදනය වූ ආකාරය තවමත් නිශ්චිතව හඳුනාගෙන නොමැත. කටාන ප්‍රාදේශීය සභාව ගම්මානය විෂබීජහරණය කර තිබේ."
    },
    {
        "content": "අත්‍යවශ්‍ය නඩත්තු කටයුත්තක් හේතුවෙන් කොළඹ ප්‍රදේශ කිහිපයකට අද පස්වරු 2 සිට රාත්‍රී 10 දක්වා ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. එම මණ්ඩලය පැවසුවේ කොළඹ 09, කොළඹ 14 සහ නවගම්පුර යන ප්‍රදේශවලට එලෙස ජල සැපයුම අත්හිටුවනු ඇති බවයි. එසේම කොළඹ 15 සඳහා අඩු පීඩනයක් යටතේ ජලය සැපයෙනු ඇති."
    },
    {
        "content": "ජාත්‍යන්තර ගුවන්තොටුපොළවල් 13 ක සිරවී සිටින ශ්‍රී ලාංකිකයින් 33ක් දෙනෙකු දිවයිනට රැගෙන ඒමට කැබිනට් අනුමැතිය හිමි වී ඇතැයි සම කැබිනට් ප්‍රකාශකවරයා සඳහන් කළේ ය."
    },
    {
        "content": "රාජ්‍ය හා පෞද්ගලික, අත්‍යවශ්‍ය සේවා සඳහා ඇඳිරි නීති කාලය තුළ ගමන් කිරීමට රාජකාරී හැඳුනුම්පත ඇඳිරි නීති බලපත්‍රයක් ලෙසට භාවිත කිරීමට දුන් අවසරය ලබන 30 වැනිදා දක්වා දීර්ඝ කර ඇතැයි පොලිස් මාධ්‍ය ප්‍රකාශකවරයා සඳහන් කළේ ය."
    },
    {
        "content": "අද සිට ලබන 21 වැනිදා දක්වා සියලුම මගී ගුවන් ගමන් තාවකාලිකව අත්හිටුවීමට ශ්‍රී ලංකන් ගුවන් සේවය තීරණය කර තිබේ. ශ්‍රී ලංකන් ගුවන් සමාගමේ සන්නිවේදන අංශය සඳහන් කළේ , මේ වනවිට බලධාරීන් විසින් පනවා ඇති ගුවන් සීමා සමාලෝචනය කරමින් සිටින අතර එවැනි සීමාවන් ඉවත් කරනු ලැබුවහොත් ලබන 21 දිනට පෙර කෙටි දැනුම්දීමකින් සිය මෙහෙයුම් නැවත ආරම්භ කිරීමට සූදානම්ව සිටින බවයි. අවශ්‍ය වුවහොත් මෙරටට පැමිණීමට අපේක්ෂාවෙන් සිටින ගෙන්වා ගැනීම සඳහා මෙම කාලය තුළ විශේෂ ගුවන් ගමන් ක්‍රියාත්මක කිරීමට ද කටයුතු කරනු ඇති බව ශ්‍රී ලංකන් ගුවන් සමාගම සඳහන් කළේ ය. එම සමාගම නිවේදනය කළේ, ගුවන් සේවයෙහි ගුවන් භාණ්ඩ ප්‍රවාහන සේවා අඛණ්ඩව ක්‍රියාත්මක වනු ඇති අතර අවශ්‍ය විටෙක ඒ සඳහා විශේෂ ගුවන් ගමන් සිදු කෙරෙනු ඇති බවයි."
    },
    {
        "content": "සේවකයින් සඳහා රාජකාරි හැඳුනුම්පත ඇඳිරි නීති බලපත්‍රයක් වශයෙන් භාවිත කිරීමට අවසර ලබාදෙන අමාත්‍යාංශ, දෙපාර්තමේන්තු, සංස්ථා, මණ්ඩල, අධිකාරි සහ ආයතන 43 ක් පොලිස් මූලස්ථානය ප්‍රකාශයට පත් කර තිබේ. මේ අනුව, ජනාධිපති හා අග්‍රාමාත්‍ය කාර්යාල, සියලුම විදේශ තානාපති කාර්යාල, විදේශ, මුදල්, සෞඛ්‍ය, ආරක්ෂක හා කෘෂිකර්ම යන අමාත්‍යාංශ ශ්‍රී ලංකා මහ බැංකුව, සිවිල් ආරක්ෂක, සෞඛ්‍ය හා සෞඛ්‍ය සේවා, ආගමන හා විගමන, කෘෂිකර්ම, දුම්රිය, බන්ධනාගාර, තැපැල්, ගොවිජන, ගිනි නිවීම් හා සුරාබදු යන දෙපාර්තමේන්තු දිස්ත්‍රික් හා ප්‍රාදේශීය ලේකම් කාර්යාල, රේගුව, ශ්‍රී ලංකන් ගුවන් සමාගම, ගුවන් තොටුපොළ හා ගුවන් සේවා සමාගම, ටෙලිකොම්, රජයේ මුද්‍රණාලය, සේවකයින් සඳහා රාජකාරි හැඳුනුම්පත ඇඳිරි නීති බලපත්‍රයක් වශයෙන් භාවිත කිරීමට අවසර ලබාදෙන ආයතනවලට ඇතුළත් ය. එසේම ඛනිජ තෙල් නීතිගත සංස්ථාව, සමූපකාර තොග වෙළෙඳ සංස්ථාව, සීමාසහිත ඛනිජ තෙල් ගබඩා පර්යන්තය, ලංගම, ආයෝජන මණ්ඩලය, විදුලි බල මණ්ඩලය, ලංකා පෞද්ගලික විදුලි සමාගම හා ජල සම්පාදන මණ්ඩලය ද ඊට අයත් වේ. වරාය අධිකාරිය, ශ්‍රී ලංකා නැව් සමාගම, පාරිභෝගික සේවා අධිකාරිය, සියලුම රාජ්‍ය හා පෞද්ගලික බැංකු, සියලුම පෞද්ගලික රෝහල්, සියළුම රක්ෂණ සමාගම්, සියලුම මාධ්‍ය සේවා ආයතන, සහ සියලුම පළාත් පාලන ආයතනවල සේවකයින්ට ද රාජකාරි හැඳුනුම්පත ඇඳිරි නීති බලපත්‍රයක් වශයෙන් භාවිත කිරීමට අවසර ලැබෙනු ඇති. එසේ වුවත් සේවා අවශ්‍යතාවක් නොමැතිව ඇඳිරි නීති කාලය තුළ තම සේවා හැඳුනුම්පත අවභාවිත කරමින් කටයුතු කිරීම, ආයතනික විධිවිධාන යටතේ විනයානුකුලව කටයුතු කිරීමට මෙන්ම අපරාධ නීතිය යටතේ කටයුතු කිරීමට හේතු විය හැකි බව පොලිස් මූලස්ථානය නිකුත් කර ඇති එම නිවේදනයේ සඳහන් වේ. ඉහත සඳහන් ආයතනවල අවම සේවකයින් සංඛ්‍යාවක් සේවය සඳහා යෙදවීමටත් එම සේවකයින් අත්‍යවශ්‍ය සේවා සඳහා ගමන් කරන දිනය, වේලාව, ස්ථානය හෝ ප්‍රදේශ සහ වාහන අංකය පිළිබඳව වාර්තාව අදාළ සේවා ස්ථානවල තබා ගැනීම සඳහා කටයුතු කළ යුතු බවත් පොලිස් මූලස්ථානය නිකුත් කළ එම නිවේදනය මගින් වැඩිදුරටත් පෙන්වා දෙයි. මේ අතර ඇඳිරි නීති බලපත් නිකුත් කිරීමේ ක්‍රමවේද 04 ක් රජය විසින් ප්‍රකාශයට පත් කර තිබේ. ජනාධිපති මාධ්‍ය ඒකකය පැවසුවේ පොලිස් මූලස්ථානය, පළාත් භාර ජ්‍යෙෂ්ඨ නියෝජ්‍ය පොලිස්පති කාර්යාල, කොට්ඨාස භාර පොලිස් අධිකාරි කාර්යාල සහ පොලිස් ස්ථාන මගින් එම කටයුතු සිදු කෙරෙනු ඇති බවයි. බස්නාහිර පළාතේ කොළඹ දිස්ත්‍රික්කයට අයත් සේවකයන් 50 ක් හෝ ඊට වැඩි පිරිසක් සහිත ආයතන සඳහා ඇඳිරි නීති බලපත් නිකුත් කිරීම පොලිස් මූලස්ථානය මගින් සිදු කෙරේ. බස්නාහිර පළාතේ ගම්පහ සහ කළුතර දිස්ත්‍රික්කවලට අයත් සේවකයන් 50 ක් හෝ ඊට වැඩි පිරිසක් සහිත ආයතන සඳහා ඇඳිරී නීති බලපත් නිකුත් කෙරෙන්නේ, බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති කාර්යාලය විසින් ය. බස්නාහිර පළාත හැර සෙසු පළාත්වලට අයත් සේවකයන් 50 ක් හෝ ඊට වැඩි පිරිසක් සහිත ආයතනවලට බලපත් නිකුත් කිරීම පළාත භාර ජ්‍යෙෂ්ඨ නියෝජ්‍ය පොලිස්පති කාර්යාලය විසින් සිදු කෙරේ. ඒ ඒ පොලිස් කොට්ඨාස බල ප්‍රදේශයට අයත් සේවකයන් 10 ක් හෝ ඊට වැඩි සහ සේවක සංඛ්‍යාව 50 ට අඩු ආයතනවලට ඇඳිරී නීති බලපත්‍ර කොට්ඨාස භාර පොලිස් අධිකාරී කාර්යාලය විසින් සිදු කරන බව ජනාධිපති මාධ්‍ය ඒකකය සඳහන් කළේ ය. පොලිස් බල ප්‍රදේශයක ඇති සේවක සංඛ්‍යාව 10 ට අඩු ආයතන සඳහා බලපත් නිකුත් කිරීම ඒ ඒ පොලිස් ස්ථානයට පවරා තිබේ. එසේම අතිශය මානුෂීය හේතුන් මත පුද්ගලයන්ට බලපත් නිකුත් කිරීමට ද පොලිස් ස්ථානවලට පැවරෙනු ඇති."
    },
    {
        "content": "කොළඹ, ගම්පහ, කළුතර, පුත්තලම, මහනුවර සහ යාපනය දිස්ත්‍රික්කවල පොලිස් ඇඳිරි නීතිය නැවත දන්වනතුරු බලාත්මකව පවතින බව ජනාධිපති මාධ්‍ය අංශය පවසයි. සෙසු සියලු දිස්ත්‍රික්කවල හෙට උදෑසන 6.00 ට ලිහිල් කෙරෙන පොලිස් ඇඳිරි නීතිය හෙට සවස 4.00 ට නැවත පනවනු ඇති. එම දිස්ත්‍රික්කවලට යළි පනවන පොලිස් ඇඳිරි නීතිය අප්‍රේල් 14 අඟහරුවාදා උදේ 6.00 ට ඉවත් කර එදිනම සවස 4.00 සිට නැවත ක්‍රියාත්මක කිරීමට නියමිතයි. කොරෝනා වෛරසය ව්‍යාප්තිය නතර කිරීම සඳහා පොලිස් ඇඳිරි නීතිය පැනවීම ඇතුළු ක්‍රියාමාර්ග ගෙන ඇත්තේ හුදෙක් ජනතාවගේ යහපත වෙනුවෙන් බව ජනාධිපති මාධ්‍ය අංශය පෙන්වා දෙයි. එබැවින් පොලිස් ඇඳිරි නීතිය පැනවීම නිසා ඇතිවන දුෂ්කරතා අවබෝධයෙන් සහ වගකීමෙන් යුතුව ඉවසා සිටින්නැයි රජය ජනතාවගෙන් ඉල්ලා සිටි. ජනාධිපති මාධ්‍ය අංශය අවධාරණය කළේ, අලුත් අවුරුදු සමය තුළ චාරිත්‍ර වාරිත්‍ර සහ පුද්ගල සබඳතා පවුලේ සාමාජිකයනට පමණක් සීමා කරන ලෙසයි. අත්‍යවශ්‍ය සේවා හැර වෙනත් කාර්යයන් සඳහා දිස්ත්‍රික්ක අතර ගමනාගමනය සම්පූර්ණයෙන්ම තහනම් වනු ඇති. අත්‍යාවශ්‍ය සේවා කර්යක්ෂමව පවත්වාගෙන යනු පිණිස යොදා ඇති ක්‍රමවේද අවභාවිත කරන අයට එරෙහිව නීතිය තදින්ම ක්‍රියාත්මක කරනු ලැබේ. පොලිස් ඇඳිරි නීතිය බලපැවැත්වෙන කාලය තුළ ජනතාවට අත්‍යවශ්‍ය ආහාර ද්‍රව්‍ය සහ වෙනත් භාණ්ඩ නිවසේ සිටම මිලදී ගත හැකි වන පරිදි නොකඩවා සැපයීමට රජය සියලු විධිවිධාන සලසා ඇති බව ජනාධිපති මාධ්‍ය අංශය සඳහන් කළේ ය. කවර දිස්ත්‍රික්කයක වුවද ගොවිතැන් වැඩ කරන සහ කුඩා තේවතු හා අපනයන භෝග නිෂ්පාදන ක්‍රියාවලියේ නිරත ජනතාවට එකී වැඩ කිරීමට අවසර හිමිවනු ඇති. කොළඹ, කළුතර සහ මහනුවර දිස්ත්‍රික්කවල හුදකලා ප්‍රදේශ ලෙස නම් කර ඇති ගම්මාන හුදකලා ප්‍රදේශ ලෙස තවදුරටත් සලකනු ලබන අතර කවරකුට හෝ මේ ගම්මානවලට ඇතුළුවීම හෝ ඉන් පිටවීම හෝ නැවත දැනුම් දෙන තුරු සම්පූර්ණයෙන් තහනම්ය."
    },
    {
        "content": "අත්‍යවශ්‍ය නඩත්තු කටයුත්තක් හේතුවෙන් කොළඹ ප්‍රදේශ කිහිපයකට හෙට (09) පස්වරු 1.00 සිට පැය 18 ක කාලයක් ජල සැපයුම අත්හිටුවන බව ජාතික ජල සම්පාදන හා ජලපවහන මණ්ඩලය පවසයි. එම මණ්ඩලය සඳහන් කළේ, කොළඹ 09, කොළඹ 14 සහ නවගම්පුර යන ප්‍රදේශවලට එලෙස ජල සැපයුම අත්හිටුවනු ඇති බවයි. එසේම කොළඹ 13 සහ 15 යන ප්‍රදේශවලට අඩු පීඩනයක් යටතේ ජලය සැපයෙනු ඇති."
    },
    {
        "content": "COLOMBO (News 1st) – Covid-19 වෛරසය තුළින් රටට හා ආර්ථිකයටවන හානිය අවම කර ගැනීම සඳහා විශ්වවිද්‍යාල වෛද්‍ය පීඨ හයේ පීඨාධිපතිවරුන් යෝජනා මාලාවක් ඉදිරිපත් කර තිබේ. වෛද්‍ය පීඨ පීඨාධිපතිවරුන් පසුගිය 5වැනිදා මෙම යෝජනා මාලාව යොමුකර ඇත්තේ සෞඛ්‍ය සේවා අධ්‍යක්ෂ ජෙනරාල් විශේඥ වෛද්‍ය අනිල් ජාසිංහ සහ Covid-19 ව්‍යාප්තිය පාලනය කිරීමේ කමිටුවේ සභාපති ලුතිනන් ජෙනරල් ශවේන්ද්‍ර සිල්වා යන මහත්වරුන් වෙතයි. කැලණිය වෛද්‍ය පීඨයේ පීඨාධිපති මහාචාර්ය ජනක ද සිල්වා, රුහුණු වෛද්‍ය පීඨයේ පීඨාධිපති මහාචාර්ය සරත් ලේකම්වසම්, පේරාදෙණිය වෛද්‍ය පීඨයේ පීඨාධිපති මහාචාර්ය එස්.ඒ.එම් කුලරත්න, රජරට වෛද්‍ය පීඨයේ පීඨාධිපති මහචාර්ය සිසිර සිරිබද්ධන, කොළඹ වෛද්‍ය පීඨයේ පීඨාධිපති මහාචාර්ය සරෝජ් ජයසිංහ, ශ්‍රී ජයවර්ධනපුර වෛද්‍ය පීඨයේ පීඨාධිපති මහාචාර්ය කමනි වනිගසූරිය යන මහත්ම මහත්මීන් මෙම යෝජනාවලට අත්සන් කර තිබේ. මෙතෙක් රජය ගෙන ඇති ක්‍රියාමාර්ග ඇගයීමකට ලක් කරන මහාචාර්යවරුන් විදේශ රටවල සිට මෙරටට පැමිණෙන අසාදිතයන් හඳුනා ගැනීමට සෞඛ්‍ය අංශ හා ආරක්ෂක අංශ ගෙන ඇති ක්‍රියාමාර්ග සාර්ථකවී ඇතැයි පෙන්වා දෙන්නේය. නමුත් පවතින තත්ත්වය හේතුවෙන් ජනතාවට හා කර්මාන්තවලට බලපෑම් සිදුවන නිසා ශ්‍රී ලංකාව මෙම තත්ත්වයෙන් මිදිය යුතු බව ඔවුන්ගේ අදහසයි. විවිධ රෝග තත්ත්ව වලින් පෙලෙන පුද්ගලියින්ට අවශ්‍ය වෛද්‍ය ප්‍රතිකාර ලබා ගැනීම අපහසු වී ඇති අතර ජනග්‍රහණයෙන් 10% ක් වන වයස 65 වැඩි ජනතාවට ප්‍රතිකාර ලබා ගැනීම ද අපහසු වී තිබේ. මෙම අපහාසුතා අවම කිරීමට රජය පියවර රැසක් ගෙන තිබියදීත් මෙම තත්ත්වය ඇති වී ඇති බව වෛද්‍ය පීඨ පීඨාධිපතිරුන්ගේ අදහසයි. ආර්ථික ඵලදායීත්වය සළකා බැලූ විට ඇඟලුම් කර්මාන්තයට පමණක් රුපියල් බිලියන 2 ක අලාභයක් සිඳුවී ඇති අතර එදිනෙදා අදායමින් ජීවත් වන පුද්ගලයින් ද අසරණවී ඇත. පවතින ඇදිරි නීතිය නිසා සමාජ තුළ යම් බියක් ඇති වී තිබෙන හෙයින් බොරු ප්‍රචාර රැසක් ව්‍යාප්ත වන බවද මහාචාර්යවරුන් සඳහන් කර තිබේ. ඔවුන් පෙන්වා දෙන්නේ මේ හේතුවෙන් උණ සහ කැස්ස ඇති රෝගීන්ට ප්‍රතිකාර කිරීමට පවා සෞඛ්‍ය අංශ බිය වී ඇති බවයි. මෙරට තුළ පළමු රෝගියා සොයාගෙන දෙවැනි රෝගියා සොයා ගැනීමට සති 6 ක් ගතව ඇති බැවින් රෝගය රට තුළ ව්‍යාප්ත වීමේ වේගය අඩුවී ඇති බව වෛද්‍යපීඨ පීඨාපතිවරුන් පෙන්වා දෙයි. ලොව වටා මෙම රෝගය වේගයෙන් ව්‍යාප්තවී ඇති නමුත් ශ්‍රී ලංකාවේ පවතින තත්ත්වය අනුව පොලිස් ඇඳිරි නීති තත්වයෙන් නුදුරේදීම ඉවත් වීමට හැකි බව ඔවුන්ගේ අදහසයි. මෙම තීරණය ගන්නා විට සියලු විද්‍යාත්මක කරුණු හා සාධක සළකා බලා චීනය, දකුණු කොරියාව , වියට්නාමය, සිංගප්පූරුව වැනි ආසියාතික රටවල් අනුගමනය කරන ලද ක්‍රමවේද සළකා බැලිය යුතු බව ඔවුන් සඳහන් කර තිබේ. පළමු පියවරක් ලෙස රෝගය පැතිරීම පහළ මට්ටමක තිබේ නම් , දිස්ත්‍රික්කයෙන් දිස්ත්‍රික්කයට අදියර වශයෙන් පොලිස් ඇඳිරි නීතිය ඉවත් කළ හැකි බව මහාචාර්යවරුන් 6 දෙනාගේ යෝජනාවයි. මේ තුළ ආසාදිතයින් විශාල සංඛ්‍යාවක් සිටිනවා යැයි සැක කරන ප්‍රදේශ හුදකලා කළ හැකි බව ඔවුන් පෙන්වා දෙන්නේය. රෝහල්, සුපිරි වෙළදසැල්, ඉන්ධන පිරවුම් හල් සහ ඖෂධ වෙළදසැල් නියමිත කාලයකට විවෘතව තබන ලෙස යෝජනා කරන මොවුන් සෑම නිවසකටම මෙම සේවාවන් ලබා ගැනීම සඳහා බලපත්‍රයක් ලබා දීමේ ක්‍රමවේදයක් ද යෝජනා කර තිබේ. මුහුණු ආවරණ සහ සමාජ දුරස්ථභාවය අනුගමනය කිරීම අනිවාර්ය කළ යුතු යැයි යෝජනා කරන මහාචාර්යවරුන් කියා සිටින්නේ දස දෙනෙකුට වැඩියෙන් එක් ස්ථානයක ඒකරාශීවීම ද වැළැක්විය යුතු බවයි. කොරෝනා රෝග පරීක්ෂණ සංඛ්‍යාව වැඩි කිරීම සඳහා පියවර ගැනීමට මෙම මහචාර්යවරුන් යෝජනා කරන අතර මේ සඳහා වෛරස පිළිබඳ විශේෂඥයින්ගෙන් උපදෙස් ගැනීම සුදුසු බව යොජනා කර තිබේ. මේ අතර ආසාදිත සංඛ්‍යාවේ සීඝ්‍ර වර්ධනයක් ඇති වීමෙන් සිදුවන අපහසුතා වැළැක්වීමට ගතයුතු ක්‍රියාමාර්ග කලින්ම ගැනීම යෝග්‍ය බවද ඔවුන් කියා සිටී. යම් කාලයකට ආසාදිතයින් වාර්තාවීම් වැඩි නොවුණහොත් බලධාරීන්ට පවතින සීමා ලිහිල් කළ හැකි බව ඔවුන්ගේ මතයයි. සමාජ මාධ්‍ය සහ ප්‍රධාන ධාරාවේ මාධ්‍ය තුලින් අසමගිය පැතිරවීමේ ප්‍රකාශ වැඩි වැඩියෙන් වාර්තා වන අතර එතුළින් ජනිත වන යම් මතවාදයක් නිසා රෝග තත්ත්වයන් වසන් කිරීමට මිනිසුන් යොමු විය හැකි බවටද මහාචාර්යවරුන් අනතුරු අඟවා තිබේ."
    },
    {
        "content": "එම කාලය තුළ පොලිස් භාරයට ගෙන ඇති රථ වාහන සංඛ්‍යාව 81 කි. පොලීසිය සඳහන් කළේ, පසුගිය 20 වැනි දා සවස 6 සිට අද දින දහවල් 12 දක්වා කාලය තුළ පොලිස් ඇදිරි නීතිය කඩ කළ පුද්ගලයින් 18,000 දෙනෙකු අත්අඩංගුවට ගත් බවයි. එම කාලය තුළ වාහන 4, 667 ක් පොලිස් භාරයට ගෙන තිබේ."
    },
    {
        "content": "COLOMBO (News 1st) – බැසිල් රාජපක්ෂ මහතාගේ ප්‍රධානත්වයෙන් අද පැවති අත්‍යාවශ්‍ය සේවා සඳහා වූ ජනාධිපති කාර්ය සාධක බලකායේ රැස්වීමට යුරෝපා සංගමයට අයත් රටවල මෙරට සිටින තානාපතිවරුන් සහභාගී විය. යුරෝපා සංගමයට අයත් රටවලින් මෙරටට පැමිණි සිටි සංචාරයකයන් ආරක්ෂිතව නැවත එම රටවලට යැවීම සඳහා රජයේ සහ අනෙකුත් ආයතන වලින් ලැබෙන සහයෝගය මෙහිදී තානාපතිවරුන් අගය කර තිබේ. අග්‍රාමාත්‍ය කාර්යාලය නිකුත් කළ නිවේදනයේ දැක්වෙන්නේ , මෙරට කෝවිඩ් 19 ව්‍යාප්තිය පාලනය කිරීම සඳහා ක්‍රියාත්මක වැඩපිළිවෙළට තානාපතිවරුන්ගේ ප්‍රසාදය හිමිවූ බවයි. සෞඛ්‍ය හා ආර්ථික ක්ෂේත්‍රයේ කාරණා සම්බන්ධයෙන් ඉදිරියේදී කටයුතු කිරීම පිළිබඳව මෙම සාකච්ඡාවේදී වැඩි අවධානයක් යොමුව තිබේ. ජර්මනිය , නෙදර්ලන්තය , ප්‍රංශය , ඉතාලිය, රොමේනියාව , ස්විට්සර්ලන්තය , නෝර්වේ තානාපතිවරුන් හා යුරෝපා සංගමයේ ශ්‍රී ලංකා තානාපතිවරයා ද මෙම සාකච්ඡාව සඳහා සහභාගීවූ බව නිවේදනයේ සදහන් ය."
    },
    {
        "content": "සෞඛ්‍ය අමාත්‍යාංශය මීට නිකුත් කළ නිවේදනයේ දැක්වූයේ, අදාළ පුද්ගලයාගේ වයස අවුරුදු 48 ක් බවය. ================================================================================ කොරෝනා වෛරසය ආසාදනය වීමෙන් තවත් පුද්ගලයකු මියගොස් ඇති බව සෞඛ්‍ය අමාත්‍යාංශය පවසයි. IDH රෝහලේ ප්‍රතිකාර ලබමින් සිටි වයස අවුරුදු 48 ක පිරිමි පුද්ගලයෙකු එලෙස මිය ගොස් තිබෙන බව අමාත්‍යාංශය සඳහන් කළේය. මෙය කොරෝනා ආසාදනය වීමෙන් මෙරට සිදුවූ 7 වැනි මරණයයි."
    },
    {
        "content": "කොවිඩ් 19 වැළැක්වීමේ කාර්ය සාධක බලකායේ සාමාජික වෛද්‍ය සමන්ත ආනන්ද මහතා සඳහන් කළේ, මෙතුලින් රෝග ව්‍යාප්තිය පාලනය කිරීමට හැකි බවයි. ඒ අනුව ආසාදිතයින් ඇසුරු කළ පුද්ගලයින් රෝග ලක්ෂණ මතුවීමට පෙර PCR පරික්ෂණයට ලක් කිරීමට පියවර ගන්නා බව ඔහු සඳහන් කළේ ය. වෛද්‍ය සමන්ත ආනන්ද මහතා සඳහන් කළේ, ඒ අනුව දෛනිකව සිදුකරන PCR පරීක්ෂණ සංඛ්‍යාව 1500 දක්වා වැඩි කිරීමට පියවර ගෙන ඇති බවයි."
    },
    {
        "content": "COLOMBO (News 1st) – අමෙරිකානු ඩොලරයට සාපේක්ෂව, රුපියලේ අගය තවදුරටත් අවප්‍රමාණයවී තිබේ. ඒ අනුව, අද දිනයේ ඩොලරයක විකුණුම් මිල සටහන් වූයේ රුපියල් 200 යි ශත 47 ක් ලෙසයි. පසුගිය දින කිහිපය තුළ දිගින් දිගටම රුපියලේ අගය අවප්‍රමාණය විය. පසුගිය සඳුදා (06) දිනයේදී ඩොලරයක විකුණුම් මිල සටහන් වූයේ රුපියල් 199 යි ශත 40 ක් ලෙසයි."
    },
    {
        "content": "COLOMBO (News 1st) – Covid-19 ආපදාව හේතුවෙන් පීඩාවට පත් ජනතාවට සහන සැලසීමේදී පක්ෂය හා අපේක්ෂකත්වය ප්‍රවර්ධනය වනසේ ක්‍රියාකීරීමෙන් දේශපාලනඥයින් වැළකී සිටිය යුතු බවට කළ ප්‍රකාශය සම්බන්යෙන් කෙරෙන විවේචනවලට මැතිවරණ කොමිසමේ සභාපති මහින්ද දේශප්‍රිය මහතා සමාජ මාධ්‍ය ඔස්සේ ප්‍රතිචාර දක්වා .තිබේ. ඔහු සඳහන් කර ඇත්තේ මැතිවරණ කාලසීමාවක් නිසාත් රට ආපදාවකට මුහුණ දී ඇති නිසාත් මෙවැනි විටක පදනමක් රහිතව මැතිවරණ කොමිසමේ සභාපතිවරයා විවේචනය කිරීම සම්බන්ධයෙන් පිළිතුරුදීමට අවශ්‍ය බවයි. නමුත් විවේචකයින්ගේ හඬට සමානව ප්‍රතිචාර දැක්විය නොහැකි බව ඔහු අවධාරණය කරයි. මහින්ද දේශප්‍රිය මහතා පවසන්නේ ජනතාවට සහන සැලසීමට දේශපාලනඥයින් සම්බන්ධ නොවිය යුතු බව තමන් කිසිවිටෙක ප්‍රකාශකර නොමැති බවයි. නමුත් මේ ක්‍රියාමාර්ග හරහා දේශපාලනඥයින් , අපේක්ෂකයින් ස්වකීය පක්ෂය හෝ අපේක්ෂකත්වය ප්‍රවර්ධනය නොකළ යුතු බව තමන් පෙන්වාදුන් බව ඔහු අවධාරණය කළේය. මැතිවරණ කොමිසමේ සභාපතිවරයා සඳහන් කරන්නේ එය ඡන්ද විමසීම් කාලයකදී පමණක් නොව ශිෂ්ට රටකදී සාමාන්‍ය තත්ත්වය යටතේ වුවද නොකළ යුතු බව මැතිවරණ කොමිසමේ අදහස බවයි. මැතිවරණ කොමිසම කිසිවෙකුට පක්ෂපාතී නැතැයි අවධාරණය කරන මහින්ද දේශප්‍රිය මහතා ජනතාවට , ප්‍රජාතන්ත්‍රවාදයට හා ආණ්ඩුක්‍රම ව්‍යවස්ථාවට පමණක් කොමිසම පක්ෂපාතී බව අවධාරණය කර තිබේ."
    },
    {
        "content": "දිස්ත්‍රික්ක 03ක මත්ස්‍ය අස්වැන්න මිලදී ගැනීමට රජය තීරණය කර තිබේ. මුදල් අමාත්‍යාංශ ලේකම් එස්.ආර් ආටිගල මහතා ප්‍රකාශ කළේ, මාතර, හම්බන්තොට සහ පුත්තලම යන දිස්ත්‍රික්කවලින් එලෙස මත්ස්‍ය අස්වැන්න මිලදී ගන්නා බවයි. ඊට අදාළ මුදල් ප්‍රතිපාදන මේ වනවිට දිස්ත්‍රික් ලේකම්වරුන් වෙත යොමු කර තිබේ. මුදල් අමාත්‍යාංශ ලේකම් එස් ආර්.ආටිගල මහතා සඳහන් කළේ, රුපියල් මිලියන 20 බැගින් ඒ ඒ දිස්ත්‍රික්ක වෙත ලබා දී ඇති බවයි. එම දිස්ත්‍රික් ලේකම්වරුන් එලෙස මිලදී ගන්නා මත්ස්‍ය අස්වැන්න, සෙසු දිස්ත්‍රික්ක වෙත බෙදා හැරීමට කටයුතු කළ යුතු ය. එම කටයුතු ඒ ඒ දිස්ත්‍රික් ලේකම්වරුන් විසින් සම්බන්ධීකරණය කළ යුතු බව ද අමාත්‍යාංශ ලේකම්වරයා පැවසුවේ ය."
    },
    {
        "content": "වර්ෂ 1920 මුල් භාගයේදී නිපදවන ලද BCG එන්නතෙහි (Bacille Calmette-Guerin vaccine) සායනික අත්හදා බැලීම් යුරෝපයේ සහ ඕස්ට්‍රේලියාවේ සැලසුම් කර ඇති අතර එය COVID-19 රෝග ලක්ෂණවල ව්‍යාප්තිය හා බරපතලකම අඩු කිරීමට උපකාරී වේදැයි බැලීමට එහිදී සැලසුම් කරමින් සිටී. ඕස්ට්‍රේලියාව අවට රෝහල්වලින් සෞඛ්‍ය සේවකයින් 4,000 ක් එක් කර ගනිමින් මෙල්බර්න් හි මර්ඩොක් ළමා පර්යේෂණ ආයතනයේ (MCRI) පර්යේෂකයින් මේ වනවිට මෙහි පර්යේෂණ කටයුතු සිදුකරමින් පවතී. “මෙම අත්හදා බැලීම මගින් COVID-19 රෝග ලක්ෂණවලට එරෙහිව එන්නතෙහි ඵලදායීතාවය නිසි ලෙස පරීක්‍ෂා කිරීමට ඉඩ ලබාදෙන අතර අපගේ වීරෝධාර පෙරටුගාමී සෞඛ්‍ය සේවකයින්ගේ ජීවිත බේරා ගැනීමට උපකාරී වනු ඇත.” මෙලෙස සිය අදහස් පළ කරනු ලැබුවේ MCRI අධ්‍යක්ෂ මහාචාර්ය කැත්‍රින් නෝර්ත් විසිනි. ජර්මනියේ රෝහල් කිහිපයක වයස්ගත රෝගීන් සහ සෞඛ්‍ය සේවකයින් එක් කර ගනිමින් අධ්‍යයනයක් සැලසුම් කර ඇති අතර නෙදර්ලන්තය, එක්සත් රාජධානිය සහ ග්‍රීසිය යන රටවල ද මෙවැනිම අත්හදා බැලීම් මේ වනවිට සිදුවෙමින් පවතී. ඔස්ටියෝපති වෛද්‍ය විද්‍යාලයේ නිව්යෝර්ක් තාක්ෂණ ආයතනයේ වෛද්‍ය ගොන්සාලෝ ඔටසු පවසන්නේ BCG විසින් ප්‍රතිශක්තිකරණය සිදු කිරීම දීර්ඝ ඉතිහාසයකට හිමිකම් කියන බව ය. ගිනියා-බිස්සව් හි කරන ලද අධ්‍යයනයකින් BCG එන්නත ලබාගත් ළමුන්ගේ සමස්ත මරණ අනුපාතය සියයට 50 කින් අඩුවී ඇති බවත් එයට හේතුව වන්නේ එන්නත මගින් ශ්වසන ආසාදන හා සෙප්සිස් අඩු කිරීම බවත් ඔහු සඳහන් කළේය. ලෝක සෞඛ්‍ය සංවිධානය විසින් 2014 දී කරන ලද සමාලෝචනයක් මගින් BCG විසින් සමස්ත මරණ අනුපාතය අඩු කරන විශ්වාසනීය එන්නතක් බවත් එය වෙනත් ඒවාට වඩා වාසිදායක බවත් සොයාගෙන ඇත. කෙසේ වෙතත්, පර්යේෂකයන් බලාපොරොත්තු වන්නේ නව ඉලක්කගත එන්නතක් සැකසෙන තුරු BCG යනු කොරෝනා වෛරස් වසංගතයේ සමස්ත බලපෑම මැඩපවත්වා ගත හැකි පහසුකමක් විය හැකි බව ය. ආසාදන ජීව විද්‍යාව සඳහා වන මැක්ස් ප්ලෑන්ක් ආයතනයේ විද්‍යාඥයින් මෙම ශතවර්ෂයේ මුලදී BCG මත පදනම්ව එන්නත් අපේක්ෂක VPM1002 නිපදවා තිබේ. VPM1002 මීයන්ගේ ශ්වසන පද්ධතිය වෛරස් ආසාදනවලින් ආරක්ෂා කරන බව පෙන්වා දී ඇත. ඊට අමතරව, ඉතා කෙටි කාලයක් තුළ මිලියන ගණනක් මාත්‍රාවන් ලබා ගත හැකි අති නවීන නිෂ්පාදන ක්‍රම භාවිතයෙන් VPM1002 නිෂ්පාදනය කළ හැකිය යනුවෙන් ඉන්දියාවේ සේරම් ආයතනයේ ප්‍රධාන විධායක සහ විධායක අධ්‍යක්ෂ අදාර් සී. පූනවල්ල පවසයි. BCG එන්නත් කිරීමේ ප්‍රතිපත්ති සහ COVID-19 රටක ජනගහනය කෙරෙහි ඇති කළ හැකි බලපෑම පිළිබඳව සොයා බැලීමට වෛද්‍ය ගොන්සාලෝ ඔටසු ඇතුළු පර්යේෂකයින් කටයුතු කරමින් සිටී. වසංගතයෙන් දැඩි ලෙස පීඩාවට පත් වූ රටවල් දෙකක් වන ඉතාලිය සහ එක්සත් ජනපදයේ BCG එන්නත් කිරීමේ ප්‍රතිපත්තියක් නොමැත. BCG එන්නත COVID-19 වෛරසය ආසාදනය වූ සෑම කෙනෙකුටම ගැලපෙනවායැයි සිතිය නොහැකි අතර \nසම්මුති විරහිත ප්‍රතිශක්තිකරණ පද්ධතියක් ඇති පුද්ගලයින් හෝ ගර්භනී කාන්තාවන් සඳහා එය නිර්දේශ නොකරන බවද වෛද්‍ය ගොන්සාලෝ ඔටසු පවසයි. නිව්යෝර්ක් තාක්ෂණ ආයතනයේ වෛද්‍ය ගොන්සාලෝ ඔටසු පවසන්නේ ජපානයේ අඩු රෝගීන් සංඛ්‍යාවක් සිටින බව දැන ගැනීමෙන් පසුව මෙම අධ්‍යයනයන් සඳහා වැඩකටයුතු ආරම්භ කළ බව ය. BCG එන්නත ක්ෂය රෝග බැක්ටීරියාවලට පමණක් නොව වෙනත් ආකාරයේ බෝවන රෝගවලට ද ආරක්ෂාව සපයන බව පෙන්වන අධ්‍යයන පිළිබඳව තමා දන්නා බව ද ඔටසු පවසයි. ඒ අනුව ඔහුගේ කණ්ඩායම BCG එන්නත ලබාදෙන රටවල් පිළිබඳ දත්ත එකතු කළේය. ඒ තුළින් ශක්තිමත් සහසම්බන්ධයක් සොයා ගැනීම සඳහා ඔවුන් Covid-19 ආසාදිතයින් සහ මරණ සංඛ්‍යාව පිළිබඳ සංසන්දනය කළහ. Covid-19 ආසාදිතයින් විශාල සංඛ්‍යාවක් සිටින ඉහළ ආදායම් ලබන රටවල් අතර, එක්සත් ජනපදය සහ ඉතාලිය BCG එන්නත නිර්දේශ කරනු ලබන්නේ අවදානමට ලක්විය හැකි පුද්ගලයින් සඳහා පමණක් වන අතර, ජර්මනිය, ස්පාඤ්ඥය, ප්‍රංශය, ඉරානය සහ එක්සත් රාජධානිය BCG එන්නත භාවිත කළ නමුත් මීට දශක ගණනාවකට පෙර එය නවතා දැමුණි. Covid-19 වෛරසය ආරම්භ වූ චීනයට BCG එන්නත් කිරීමේ ප්‍රතිපත්තියක් ඇතත් එය 1976 ට පෙර ඉතා හොඳින් පිළිපැද්දේ නැති බව ද වෛද්‍ය ගොන්සාලෝ ඔටසු පවසයි. රෝගය පාලනය කිරීමට සමත් වූ ජපානය සහ දකුණු කොරියාව ඇතුළු රටවලට BCG එන්නත ලබා දීමේ ප්‍රතිපත්තියක් තිබේ. Covid-19 වෛරසය පාලනය කිරීමට ලෝකයම මේ වනවිට මහත් පරිශ්‍රමයක් දරමින් සිටී. රෝගය සඳහා වන ඕනෑම එන්නතක් ලබා ගැනීමට වසරකට වඩා වැඩි කාලයක් පවතින අතර අත්හදා බැලීම් යටතේ ඇති ඖෂධවල ඵලදායිතාවය ඉදිරි මාස ගණනාවක් යනතුරු දැනගත නොහැකිය. BCG එන්නත මගින් Covid-19ට එරෙහිව ආරක්ෂාව සැපයිය හැකිද යන්න සොයා බැලීම සාධාරණ වන්නේ එම නිසා බව ටොරොන්ටෝ විශ්වවිද්‍යාලයේ ප්‍රතිශක්තීකරණ අංශයේ මහාචාර්ය එලිනෝර් ෆිෂ් පවසයි. මහාචාර්ය එලිනෝර් ෆිෂ් සඳහන් කරන්නේ “මම අධ්‍යයනයේ ප්‍රතිඵල ඇදහිය නොහැකි තරම් ප්‍රවේශමෙන් කියවනවා” යනුවෙනි. විද්‍යා අධ්‍යයන සඳහා දැඩි නිර්ණායකයක් වන වෛද්‍ය ගොන්සාලෝ ඔටසුගේ අධ්‍යයනය සම වයසේ මිතුරන් විසින් තවමත් සමාලෝචනය කර නොමැත. වෛද්‍ය ගොන්සාලෝ ඔටසු පවසන්නේ, තමාට දැනටමත් වෙනත් විශේෂඥයින්ගෙන් අදහස් ලැබී ඇති බව ත් ඒවා ඔවුන්ගේ අධ්‍යයනයේ දෙවන කොටස සඳහා යොදා ගන්නා බව ය. ඔහු මහජන සෞඛ්‍ය පිළිබඳ ෆ්‍රොන්ටියර්ස් සඟරාව සමග විධිමත් සමාලෝචන ක්‍රියාවලියක් සඳහා ද අධ්‍යයනයක් ඉදිරිපත් කර තිබේ. නෙදර්ලන්තයේ රැඩ්බවුඩ් යුනිවර්ස්ටි වෛද්‍ය මධ්‍යස්ථානයේ බෝවන රෝග විශේෂඥ මිහායි නෙටියා කොරෝනා වෛරසයට එරෙහි BCG එන්නතෙහි ඵලදායිතාව පිළිබඳ අත්හදා බැලීම් කළ පළමු තැනැත්තා වේ. නෙටියාගේ කණ්ඩායම මේ වනවිටත් සෞඛ්‍ය සේවකයින් 400 දෙනෙකු සමග මෙම අධ්‍යයනය කරමින් සිටී. 200 දෙනෙකුට BCG එන්නත ලබා දී ඇති අතර ඔවුන් අවම වශයෙන් මාස දෙකක්වත් යනතුරු කිසිදු ප්‍රතිඵලයක් අපේක්ෂා කරන්නේ නැත. වයස අවුරුදු 60 ට වැඩි අයට BCG එන්නතෙහි ප්‍රතිඵලදායිතාවය අධ්‍යයනය කිරීම සඳහා ඔහු වෙනම අත්හදා බැලීමක් ආරම්භ කිරීමට ද සූදානම් ය. වෙනත් අත්හදා බැලීම් ඕස්ට්‍රේලියාව, ඩෙන්මාර්කය, ජර්මනිය, සහ එක්සත් ජනපදයේ සිදු වේ. BCG එන්නත ක්ෂය රෝගයට පමණක් නොව අනෙකුත් රෝග ක්ෂුද්‍ර ජීවීන්ට එරෙහිව ප්‍රතිඵලදායි වන්නේ මන්දැයි වඩා හොඳින් තේරුම් ගැනීමට විද්‍යාඥයින් තවමත් කටයුතු කරමින් සිටී. නෙටියාගේ දශකය පුරා කරන ලද වැඩවලින් පෙනී යන්නේ BCG එන්නත ප්‍රතිශක්තිකරණ පද්ධතිය සංවේදී කරන ආකාරයට ක්ෂය රෝග බැක්ටීරියාවට සමානව රඳා පවතින ඕනෑම රෝග කාරකයක්, එම ප්‍රතිශක්තිකරණ පද්ධතියට යහපත් ප්‍රතිචාර දැක්වීමට සූදානම් බව ය. කෙසේ වෙතත්, Covid-19 සමග සටන් කිරීමට ඇති එකම මෙවලම BCG එන්නත නොවිය යුතුය. නිව්යෝර්ක් තාක්ෂණ ආයතනයේ වෛද්‍ය ගොන්සාලෝ ඔටසු පවසන්නේ BCG මගින් ජනගහනය ආරක්ෂා කළ පමණින් ලෝකයේ කිසිම රටක් රෝගය පාලනය කිරීමට සමත් වී නොමැති බව ය. – ෆෝබ්ස් සහ ෆෝර්චූන් වෙඩ් අඩවිවල වාර්තාවන් ඇසුරින් සකස් කළ වාර්තාවකි –"
    },
    {
        "content": "නියෝජ්‍ය සුරාබදු කොමසාරිස් කපිල කුමාරසිංහ මහතා සඳහන් කළේ, විදේශිය සංචාරකයින් නවාතැන්ගෙන සිටින සංචාරක හෝටල්වල ඇති සුරාසැල් විවෘත කර තිබීම ඊට හේතුව බවයි. පොලිස් ඇඳිරි නීති කාලය තුළ නීති විරෝධීව මත්පැන් අලෙවි කළ කොළඹ ප්‍රදේශයේ සුපිරි වෙළෙඳ සැල් 2 කට ද මුද්‍රා තැබු බව ද ඔහු සඳහන් කළේ ය. මේ අතර නිවාස ආශ්‍රිතව නීති විරෝධි මත්පැන් නිෂ්පාදනය සම්බන්ධයෙන් ලැබෙන පැමිණිලි වැඩි වී ඇතැයි ද කපිල කුමාරසිංහ මහතා පැවසීය."
    },
    {
        "content": "තවත් කොරෝනා ආසාදිතයින් සිව්දෙනෙකු සුවය ලබා ඇති බව සෞඛ්‍ය අමාත්‍යාංශය පවසයි. ඒ අනුව සුවය ලැබූ පුද්ගලයින් සංඛ්‍යාව 42ක් දක්වා ඉහළ ගොස් තිබේ."
    },
    {
        "content": "කොරෝනා වෛරස් රෝග ලක්ෂණ “නරක අතට හැරීම” හේතුවෙන් බ්‍රිතාන්‍ය අග්‍රාමාත්‍යවරයා දැඩි සත්කාර ඒකකයට ඇතුළත් කරනු ලැබිණි. විදෙස් මාධ්‍ය වාර්තා කළේ, ඔහු මේ වනවිට ලන්ඩන්හි ශාන්ත තෝමස් රෝහලේ ප්‍රතිකාර ලබන බවය. 55 හැවිරිදි වියේ පසුවන බ්‍රිතාන්‍ය අගමැතිවරයාට කොරෝනා වෛරසය වැළඳී ඇති බවට පළමුවරට තහවුරු කර ගනු ලැබුවේ පසුගිය මාර්තු 27වැනි දාය."
    },
    {
        "content": "නාවික හමුදාව සඳහන් කළේ, දැනට පුද්ගලයින්ට පිටවීම සහ ඇතුළුවීම තහනම් කර ඇති බණ්ඩාරගම, අටලුගම සහ දර්ගා නගරය යන ප්‍රදේශවල ජනතාව බොල්ගොඩ සහ බෙන්තර ගංගා හරහා එම ප්‍රදේශයන්ගෙන් පිටවීම වැලැක්වීම සඳහා මුර සංචාර තර කළ බවයි. බණ්ඩාරගම, අටලුගම සහ දර්ගා නගරය යන ප්‍රදේශයන්ගෙන් කොරෝනා වෛරසය ආසාදිතයින් හමුවීමෙන් පසුව එම ප්‍රදේශයන්ට ඇතුළුවීම සහ පිටවීම තහනම් කර එම ගම්මාන ස්වයං නිරෝධායනයකට ලක් කිරීමට රජය පසුගිය දා පියවර ගත්තේ ය. එම ප්‍රදේශයන්හි ඇතැම් පිරිසක් බොල්ගොඩ සහ බෙන්තර ගඟ හරහා අවට ප්‍රදේශවලට ගමන් කිරීම හේතුවෙන් කොරෝනා වෛරසය ව්‍යාප්තවීමේ අවදානම මැඩ පැවැත්වීම සඳහා නාවික හමුදාව ඊයේ සිට ක්‍රියාත්මක වන පරිදි මෙම මුර සංචාර ආරම්භ කර ඇත."
    },
    {
        "content": "කොරෝනා වෛරසය හමුවේ අපි ජීවත් වෙනවාද? මැරෙනවාද? යන්න තීරණය වන්නේ මෙම ව්‍යසනය හමුවේ අප ක්‍රියාත්මකත වන ආකාරයට අනුව බව අග්‍රාමාත්‍යවරයා කියා සිටියේය. ඒ, සඳහා විනය ඉතා වැදගත් බවත් කොරෝනා මර්දනය ගැන රජය දැඩි අවධානයෙන් කටයුතු කරන බවත් අග්‍රාමාත්‍යවරයා සඳහන් කළේය. අග්‍රාමාත්‍ය මහින්ද රාජපක්ෂ මහතා මෙම අදහස් පළ කළේ, කොරෝනා මර්දනය පිළිබඳ රජයේ ප්‍රතිපත්ති සහ වැඩපිළිවෙළ සම්බන්ධයෙන් විශේෂ ප්‍රකාශයක් කරමිනි. සිය ගණනක් පිරිස් නිරෝධාන ක්‍රියාවලියට යොමු කිරීමට රජයට හැකිවූ බවත් නිරෝධායන මධ්‍යස්ථාන 40ක් පමණ රටතුළ ස්ථාපනය කිරීමට හැකි වූ බව ද ඔහු සඳහන් කළේය. එම නිරෝධායන මධ්‍යස්ථාන නිකම්ම නිකන් ගොඩනැගිලි නොව සියලු පහසුකම්වලින් සමන්විත ස්ථාන බවත් කොත්තමල්ලි කෝප්පය පවා එහි සිටි පුද්ගලයින්ට ලබා දීමට හැකි වූ බව අග්‍රාමාත්‍යවරයා සඳහන් කළේය. කොරෝනා මර්දනයට දින 6ක් තුළ රජයට වැලිකන්දේදී රෝහලක් ඉදිකිරීමට හැකි වූ බව ද අග්‍රාමාත්‍යවරයා සඳහන් කළේය. නිරෝධායනය මග හරින පුද්ගලයින් සොයා ගැනීමට රාජ්‍ය බුද්ධි අංශයේ පවා දායකත්වය ලබා ගැනීමට රජයට සිදු වූ බව ඔහු කියා සිටියේය. පාසල් සහ විශ්වවිද්‍යාල වසා දමමින් පළමුව රටේ දරු පරපුර කොරෝනා වෛරසයෙන් රැක ගැනීමට රජයට හැකි වූ බවත් සෞඛ්‍ය අංශවල උපදෙස් පරිදි ඇඳිරි නීතිය පැනවීමටත් කටයුතු කළ බව අග්‍රාමාත්‍යවරයා පවසයි. අග්‍රාමාත්‍යවරයා සඳහන් කළේ, කර්මාන්ත වැටුණත් එදිනෙදා කටයුතු සිදු කරගෙන යාමට අවශ්‍ය වැඩපිළිවෙළ රජය සකස් කර ඇති බවය. අත්‍යාවශ්‍ය කටයුතු සම්පාදනය කිරීම ජනාධිපති කාර්ය සාධක බලකාය විසින් සිදු කරන බව අග්‍රාමාත්‍යවරයා සඳහන් කළේය. ඒ වගේම ආහාර ද්‍රව්‍යවල මිල පාලනය කරමින් එය ජනතාවට ලබා දීමට කටයුතු කළ බව ද අග්‍රාමාත්‍යවරයා කියා සිටියේය. අග්‍රාමාත්‍ය මහින්ද රාජපක්ෂ මහතා විශේෂ ප්‍රකාශය කරමින් පැවසුවේ, වැඩිහිටි දීමනාව, ආබාධිත පුද්ගල දීමනාව, ගොවීන්ට දෙන දීමනාව, වකුගඩු රෝගීන්ට දෙන දීමනාව, ගර්භනි මව්වරුන්ට අවශ්‍ය දීමනා ආදි සියල්ල ජනතාවට මේ වනවිට ලබා දීමට රජයට හැකි වූ බව ය. 645,000ක් වූ විශ්‍රාමිකයන්ට විශ්‍රාම වැටුප් ගෙවා අවසන් කිරීමටත්, ලක්ෂ 15ක් වූ රාජ්‍ය සේවකයින්ට අප්‍රේල් මාසයේ වැටුප ගෙවා දැමීමට රජය කටයුතු කළ බව අග්‍රාමාත්‍යවරයා සඳහන් කළේය. රැකියා විරහිත උපාධිධාරීන් 40,000ක් නිරෝධායන කටයුතු සඳහා රජය විසින් යොදා ගැනිමට කටයුතු යොදා ඇති බව ද අග්‍රාමාත්‍යවරයා කියා සිටියේය. සමෘද්ධිලාභීන් ලක්ෂ 17කටත් තවත් අතිරේක පුද්ගලයින් ලක්ෂ 6කුත් සමගින් ලක්ෂ 23කට රුපියල් 5,000 සමෘද්ධි දීමනාව ලබා දීමට රජය කටයුතු කළ බව ද අග්‍රාමාත්‍යවරයා සිය විශේෂ ප්‍රකාශයේදී සඳහන් කළේය. රටතුළ පවතින ව්‍යාපාර ද කඩා වැටී ඇති බව සිහිපත් කළ අග්‍රාමාත්‍යවරයා සඳහන් කළේ, ත්‍රීරෝද රථ, පාසැල් වෑන් රථ, කුලී වෑන් රථ ආදිය සඳහා කල්බදු වාරික සහනයක් ද රජය ලබාදුන් බව ය. ජනතාවට රජය මෙවැනි සහයක් ලබා දුන්නේ පාර්ලිමේන්තුවේ සහයක් නොමැතිව බවත් පාර්ලිමේන්තුව විසුරුවා හැරීමට පෙර ජනතාව වෙනුවෙන් අතුරු අයවැයක් සම්මත කර ගැනීමට ගියද ඊට සහය නොලැබුණු බව ද අග්‍රාමාත්‍යවරයා සිහිපත් කළේය. එවැනි තත්ත්වයක් යටතේ පාර්ලිමේන්තුය යළි රැස් කිරීමෙන් ප්‍රයෝජනයක් තිබේද යන්න අග්‍රාමාත්‍යවරයා ප්‍රශ්න කරමින් කියා සිටියේය. ලක්ෂ 53ක ජනතාවකට රජය මේ වනවිට සහන ලබා දී ඇති බව අග්‍රාමාත්‍යවරයා කියා සිටියේය. ඇඟලුම් සහ සංචාරක කර්මාන්තයේ වැඩ ඇනහිට ඇති මේ මොහොතේ ‘නැහැ’ ‘බැහැ’ නොකියා මෙම සටන කරගෙන යන බව ද අග්‍රාමාත්‍යවරයා සඳහන් කළේය. මෙම අවස්ථාවේ දේශපාලනය ගැන සිතා තීන්දු තීරණ ගෙන නොමැති බවත් එවැනි තීන්දු නොගන්නා බවත් අග්‍රාමාත්‍යවරයා අවධාරණය කළේය. පවතින කොරෝනා වසංගත තත්ත්වය හේතුවෙන් බක් පොහෝය දින විහාරස්ථාන කරා නොපැමිණෙන ලෙස මහා නායක හිමිවරුන් ජනතාවගෙන් ඉතා ආදරයෙන් ඉල්ලා සිටි බව ද අග්‍රාමාත්‍යවරයා සිහිපත් කළේය. මෙම වසංගත තත්ත්වය චාරිත්‍ර වාරිත්‍ර ඉටු කරන වේලාවක් නොව මනුෂ්‍යත්වයට මුල්තැන දී කටයුතු කළ අවස්ථාවක් බව ද අග්‍රාමාත්‍යවරයා අවධාරණය කළේය. තම පවුලේ අය ගැනවත් නොසිතා රෝහලට වී සේවය කරන වෛද්‍යවරුන් ඇතුළු සෞඛ්‍ය කාර්ය මණ්ඩලයට විශේෂ ගෞරවයක් හිමිවිය යතු බවත් අග්‍රාමාත්‍යවරයා සඳහන් කළේය. අග්‍රාමාත්‍ය මහින්ද රාජපක්ෂ මහතා කියා සිටියේ වෙන රටවල සෞඛ්‍ය සේවකයින් මුහුණු ආවරණ නැති නිසා සිය රාජකාරිය කළ නොහැකි බව පවසා ගෙදර යන තත්ත්වයක් තිබියදී, අපේ රටේ සෞඛ්‍ය සේවකයින් මුහුණු ආවරණ ගෙදරින් මසා ගෙනැවිත් රට වෙනුවෙන් කරන මෙම සේවය ගැන තමන් දැඩිලෙස ආඩම්බර වන බව ය. මරණ තර්ජන නොතකා සිය රාජකාරිය මැනවින් ඉටු කරන මහජන සෞඛ්‍ය පරීක්ෂකවරුන්ගේ සේවය ද අග්‍රාමාත්‍යවරයා මෙම ප්‍රකාශයේදී ඇගයීමට ලක් කළේය. කොළඹ නගරයේ ගෙවල්වල සිට ආරම්භ කර ඇති වගා සංග්‍රාමය ගැන ද සිහිපත් කළ අග්‍රාමාත්‍යවරයා කියා සිටියේ දැඩිසත්තාර ඒකක ඇඳන් පවා නිර්මාණය කරන තත්ත්වයට මේ වනවිට ජනතාව සුදානම්ව ඇති බව ය. වෙනත් රටවල් මුහුණ දුන් ඛේදවාචකයන්ට මුහුණු නොදී රටක් ලෙස අපට යළි නැගිටිය හැකි බවට තමන් විශ්වාසය තිබෙන බව ද අග්‍රාමාත්‍යවරයා අවධාරණය කළේය."
    },
    {
        "content": "අද උදෑසන 6 න් අවසන් වූ පැය 24 තුළ පොලිස් ඇඳිරි නීතිය උල්ලංඝණය කළ පුද්ගලයින් 1,815ක් හා වාහන 595ක් පොලිස් භාරයට ගෙන තිබේ. ඒ අනුව ඇඳිරි නීතිය පැන වූ කාලය තුළ අත්අඩංගුවට ගත් මුළු පුද්ගලයින් සංඛ්‍යාව 17,717 දක්වා ඉහළට ගෝ ඇතැයි පොලිස් මාධ්‍ය කොට්ඨාසය සඳහන් කළේ ය."
    },
    {
        "content": "හෙට(9) පෙරවරු 9 සිට පස්වරු 5 දක්වා දිවයින පුරා සියලුම ඖෂධ සැල් විවෘත කර තැබීමට තීරණය කර තිබේ. ඊයේ පැවති කාර්ය සාධක බලකායේ රැස්වීමේදී මෙම තීරණයට එළැඔ ඇත."
    },
    {
        "content": "ජනාධිපති ගෝඨාභය රාජපක්ෂ මහතාගේ උපදෙස් පරිදි වැඩබලන පොලිස්පති සී. ඩී. වික්‍රමරත්න මහතා විසින් සකස් කර ඇති මෙම වැඩපිළිවෙළ යටතේ පොලිස් ඇඳිරි නීති බලපත්‍ර නිකුත් කිරීම ක්‍රම 4 කට සිදු කෙරෙනු ඇති. ජනාධිපති මාධ්‍ය ඒකකය පැවසුවේ, පොලිස් මූලස්ථානය, පළාත් භාර ජ්‍යෙෂ්ඨ නියෝජ්‍ය පොලිස්පති කාර්යාල, කොට්ඨාස භාර පොලිස් අධිකාරි කාර්යාල සහ පොලිස් ස්ථාන මගින් එම කටයුතු සිදු කෙරෙනු ඇති බවයි. බස්නාහිර පළාතේ කොළඹ දිස්ත්‍රික්කයට අයත් සේවකයන් 50 ක් හෝ ඊට වැඩි පිරිසක් සහිත ආයතන සඳහා පොලිස් ඇඳිරි නීති බලපත්‍ර නිකුත් කිරීම පොලිස් මූලස්ථානය මගින් සිදු කෙරෙනු ඇති. බස්නාහිර පළාතේ ගම්පහ සහ කළුතර දිස්ත්‍රික්කවලට අයත් සේවකයන් 50 ක් හෝ ඊට වැඩි පිරිසක් සහිත ආයතන සඳහා පොලිස් ඇඳිරී නීති බලපත් නිකුත් කෙරෙන්නේ, බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති කාර්යාලය විසිනි. බස්නාහිර පළාත හැර සෙසු පළාත්වලට අයත් සේවකයන් 50 ක් හෝ ඊට වැඩි පිරිසක් සහිත ආයතනවලට බලපත් නිකුත් කිරීම පළාත භාර ජ්‍යෙෂ්ඨ නියෝජ්‍ය පොලිස්පති කාර්යාලය විසින් සිදු කෙරෙනු ඇත. ඒ, ඒ පොලිස් කොට්ඨාස බල ප්‍රදේශයට අයත් සේවකයන් 10 ක් හෝ ඊට වැඩි සහ සේවක සංඛ්‍යාව 50 ට අඩු ආයතනවලට පොලිස් ඇඳිරී නීති බලපත් කොට්ඨාස භාර පොලිස් අධිකාරි කාර්යාලය විසින් සිදු කරන බව ජනාධිපති මාධ්‍ය ඒකකය සඳහන් කළේ ය. පොලිස් බල ප්‍රදේශයක ඇති සේවක සංඛ්‍යාව 10 ට අඩු ආයතන සඳහා බලපත් නිකුත් කිරීම ඒ, ඒ පොලිස් ස්ථානයට පවරා තිබේ. එසේම අතිශය මානුෂීය හේතුන් මත පුද්ගලයන්ට බලපත් නිකුත් කිරීමට ද පොලිස් ස්ථානවලට පැවරෙනු ඇති. ජනාධිපති මාධ්‍ය ඒකකය සඳහන් කළේ, පොලිස් ඇඳිරී නීති බලපත්‍ර අයැදුම්පත කුමන කාර්යාලයකට යොමු කළ යුතු ද යන්න කල්තබා නිශ්චය කර ගන්නැයි වැඩබලන පොලිස්පතිවරයා ආයතනවලට දැනුම් දී ඇති බවයි. බලපත්‍ර අයැඳුම් කළ යුත්තේ, අතිශය සාධාරණ හේතු ඇතිව පමණක් බවත් ජනාධිපති කාර්යාලය, අග්‍රමාත්‍ය කාර්යාලය ප්‍රමුඛ අමාත්‍යාංශ, දෙපාර්තමේන්තු, සංස්ථා, මණ්ඩල හා අධිකාරි ඇතුළු ආයතනවල සේවකයනට සිය සේවා හැඳුනුම්පත ඇඳිරි නීති බලපත්‍රය ලෙස භාවිත කිරීමට අවස්ථාව හිමිවන බවත් ජනාධිපති මාධ්‍ය ඒකකය නිවේදනය කළේ ය. කෙසේ වෙතත් සේවා අවශ්‍යතාවක් නැතිව සිය සේවා හැඳුනුම්පත අවභාවිත කරන අයට එරෙහිව නීතිමය පියවර ගනු ඇති. පොලිස් ඇඳිරි නීති බලපත් නිකුත් කිරීමේ නව ක්‍රමවේදය ඇතුළත් චක්‍රලේඛය www.police.lk වෙබ් අඩවියෙන් සහ රජයේ ප්‍රවෘත්ති වෙබ් අඩවිවල පළ කර තිබේ."
    },
    {
        "content": "කොරෝනා වෛරසයෙන් ආරක්ෂා වීම සඳහා ජනතාවට දේශීය ඖෂධ මුසු කළ මුඛ ආවරණ හඳුන්වාදීමට අපේක්ෂා කරන බව රජයේ ආයුර්වේද වෛද්‍ය නිලධාරීන්ගේ සංගමය පවසයි. එහි සභාපති විශේෂඥ වෛද්‍ය නිමල් කරුණාසිරි මහතා පැවසුවේ එම ඖෂධවලට විෂබීජ විනාශ කිරීමේ හැකියාව පවතින බවයි."
    },
    {
        "content": "පසුගිය පෙබරවාරි පළමු වැනිදා සිට මාර්තු 31 වැනිදා දක්වා විශ්‍රාම ගන්නා ලද එහෙත් ඔන්ලයින් හරහා අයැදුම්පත් ඉදිරිපත් කළ පුද්ගලයින් වෙනුවෙන් දීමනාවක් ලබාදීමට පියවර ගෙන ඇතැයි විශ්‍රාම වැටුප් දෙපාර්තමේන්තුව පියවර ගෙන තිබේ. විශ්‍රාම වැටුප් අධ්‍යක්ෂ ජනරාල් ජගත් ඩයස් මහතා පැවසුවේ එම පුද්ගලයින් සඳහා රුපියල් 25,000ක දීමනාවක් ලබාදීමට පියවර ගෙන ඇති බවයි."
    },
    {
        "content": "NRFC ගිණුම් හිමියන්ට විදේශ විනිමය තැන්පත් කිරීමේදී මූල්‍ය ආයතනවලින් ගෙවන පොළියට අමතරව දිරිගැන්වීමේ 2% ක පොළියක් ගෙවීමට රජය තීරණය කර ඇතැයි අමාත්‍ය බන්දුල ගුණවර්ධන මහතා සඳහන් කළේ ය."
    },
    {
        "content": "ගල්කිස්ස, සේරම්පාරේ පිහිටි අවන්හලක වාහන අංගනයේ තිබී පුද්ගල මළ සිරුරක් සොයා ගෙන තිබේ. පොලීසිය පැවසුවේ මියගිය පුද්ගලයාගේ අනන්‍යතාව මෙතෙක් අනාවරණය වී නොමැති අතර ඔහු මීට දින කිහිපයකට පෙර මියගොස් ඇති බවට සැකකෙරෙන බවයි. ගල්කිස්ස මහේස්ත්‍රාත්වරයාගේ නියෝග පරිදි ජාත්‍යන්තර නිරෝධායන රෙගුලාසිවලට අනුව එම මළ සිරුර ආශ්‍රිත ප්‍රදේශය විෂබීජ හරණය කර පශ්චාත් මරණ පරීක්ෂණය සඳහා මළ සිරුර කළුබෝවිල රෝහලේ තැන්පත් කර ඇතැයි පොලීසිය සඳහන් කළේ ය."
    },
    {
        "content": "COVID-19 සෞඛ්‍ය හා සමාජ සංරක්ෂණ අරමුදලට යැයි පවසමින් මුදල් එකතු කිරීම් පිළිබඳ තොරතුරු වාර්තා වී ඇතැයි ජනාධිපති කාර්යාලය පවසයි. ජනාධිපති ලේකම්වරයා ඉල්ලා සිටින්නේ අරමුදලට ඝෘජුව මුදලින් හෝ චෙක්පතකින් හෝ වෙනත් පිළිගත් ගෙවීම් මාර්ගයකින් දායක වනු හැර කිසිවෙකුට හෝ සංවිධානයකට මුදල් නොගෙවන ලෙසය. එවැනි වංචනික ක්‍රියා සම්බන්ධයෙන් ළඟම ඇති පොලිස් ස්ථානයට පැමිණිලි කරන ලෙස ද ජනාධිපති ලේකම්වරයා දැනුම් දෙන්නේය. ජනාධිපති මාධ්‍ය අංශය නිකුත් කළ නිවේදනයක දැක්වෙන්නේ අද වනවිට COVID-19 අරමුදලේ තැන්පතු ශේෂය රුපියල් මිලියන 314.5 දක්වා ඉහළ ගොස් ඇති බවයි."
    },
    {
        "content": "තමන් සතු විදේශ මුදල් මෙරටට ගෙන එන්නැයි ශ්‍රී ලංකා මහ බැංකු අධිපතිවරයා සියලු ශ්‍රී ලාංකිකයින්ගෙන් හා මෙරට ජිවත් වන විදේශිකයින්ගෙන් ඉල්ලා සිටී. මහ බැංකු අධිපති මහාචාර්ය ඩබ්ලිව්.ඩී ලක්ෂ්මන් මහතා නිවේදනයක් නිකුත් කරමින් මෙම ඉල්ලීම කළේ ය. කොරෝනා වසංගතයෙන් ශ්‍රී ලංකාවේ ආර්ථිකයට සිදුවිය හැකි බලපෑම අවම කර ගැනීමේ පියවරක් ලෙස මෙරට ජනතාව විදෙස්ගත ශ්‍රී ලාංකිකයින් මෙන්ම ශ්‍රී ලංකාවට සුබ පතන විදේශිකයින්ගේ විදේශ සංචිත ගිණුම් හා අරමුදල් මෙරට බැංකු පද්ධතිය තුළට ගෙන එන්නැයි මහ බැංකු අධිපතිවරයා ඉල්ලා සිටියේ ය. මහ බැංකු අධිපති මහාචාර්ය ඩබ්ලිව්.ඩී ලක්ෂ්මන් මහතා නිකුත් කළ නිවේදනයේ දැක්වෙන්නේ මෙරට බලපත්‍රලාභී වානිජ බැංකු හා විශේෂිත මුල්‍ය ආයතනවල ඒවා පවත්වා ගැනීමට විශේෂ සහන ලබාදෙන බවයි. ඒ සඳහා පැවති විදේශ විනිමය පාලන රෙගුලාසි ලිහිල් කිරීමටත් කිසිඳු බදු මුදලක් අය නොකිරීමටත් තීරණය කර ඇති බව මහ බැංකු අධිපතිවරයා නිවේදනය කර තිබේ. මෙලෙස විදේශ මුදල් ශ්‍රී ලංකාවට ගෙන එම සඳහා අද සිට තුන් මසක කාලයක් ලබා දී තිබේ. මෙය වර්තමානයේ රට මුහුණ දී ඇති අර්බුදකාරී තත්ත්වයට මුහුණදීම සඳහා මහත් සහයෝගයක් සපයනු ඇති බව මහ බැංකු අධිපතිවරාගේ අදහසයි. අප්‍රේල් මස 01වැනිදා පැවති කැබිනට් මණ්ඩලයේදී අදාළ මුල්‍ය රෙගුලාසි ලිහිල් කිරීම්වලට අනුමැතිය හිමි වූ බව ද මහ බැංකු අධිපතිවරයා නිකුත් කළ නිවේදනයේ සඳහන් ය. මේ අතර ආනයන සීමා කිරීම පිළිබඳව ද කැබිනට් මණ්ඩලයේදී සාකච්ඡා කර තිබේ. රටේ විදෙස් සංචිත ඉහළ නැංවීම සඳහා විදේශ විනිමය නීති ලිහිල් කිරීම පිළිබඳව විවිධ මත පලවිය හැකි නමුත් මේ අවස්ථාවේ රජය මගින් ගෙන ඇති නව්‍ය සහ ප්‍රායෝගික උපාය මාර්ග පැසසුමට ලක් කල හැකි ය. එහෙත් මෙවැනි ක්‍රියාමාර්ග තුළින් දිගුකාලීනව ශ්‍රී ලංකාවට ගෝලීය වශයෙන් අහිතකර බලපැම් එල්ලවිය හැකි මුදල් විශුද්ධිකරණය වැනි ලෝකය පිළිනොගත් ක්‍රියාමාර්ගවලට ද ඉඩ නොතැබිය යුතුයි. සෞදි අරාබිය මෙලෙස විනිමය නීති ලිහිල් කළ රටවල් අතරින් එකකි. එහිදී සෞදි රජ පවුලට අයත් සාමාජිකයින් මුදල් විශුද්ධිකරණය කිරීම නිසා නිවාස අඩස්සියට පත් විය. රජ පවුලේ සාමාජිකයින් නිදහස් කිරීම සඳහා එම මුදල්වලින් 70 %ක් සෞදි අරාබි රාජ්‍යයට ආපස රැගෙන ආ යුතු බවට එහිදී නියෝග කළේ ය. මෙවැනි නව්‍ය හා දැඩි තීරණයක් සෞදි අරාබිය නොගත්තේ නම් මෙම මුදල සෞදි අරාබියට අහිමිවීමට ඉඩ තිබුණා පමණක් නොව රටේ දියුණුව සහ එකළ බිඳ වැටුණු භාණ්ඩාගාරය යළි ගොඩ ගැනීමට ද නොහැකිවීමට ඉඩ තිබුණි. ශ්‍රී ලංකාව පසුගිය වසර වනතෙක් මුදල් විශුද්ධිකරණය පිළිබඳව ජාත්‍යන්තර ආසාදු ලේඛනයේ අලු ලේඛනයට ඇතුළත් වී සිටි බව අප සිහි තබාගත යුතුයි. එනිසා විනිමය රෙගුලාසි ලිහිල් කිරීමේදී ඇතිවන අවධානම පිළිබඳව ද අප සිහි තබාගත යුතු වේ. ශ්‍රී ලංකා මහ බැංකුවේ අධිපතිවරයා නිවේදනය කළ පරිදි පාලනයකින් තොරව රට තුළට මුදල් ගෙන ඒමට ඉඩ හැරීමට වඩා සීමිත කාලයකට වුවත් නිසි අධීක්ෂණයකින් මෙම මුදල් රට තුළට ගෙන ඒමට කටයුතු කිරීම කාලෝචිත ය. අරමුදල් රට තුළට ගෙන ඒමේදී නිසි ක්‍රියාමාර්ග අනුගමනය නොකරන්නේ නම් එවැනි අරමුදල් රට තුළ අවම වශයෙන් අවුරුදු 15ක් 20ක් වත් රදවා ගැනීම වැදගත් වන්නේ ඊට වඩා කෙටි කාලයකින් ඒවා රටින් පිටවීමෙන් අහිතකර තත්ත්වයක් ඇතිවිය හැකි නිසා ය."
    },
    {
        "content": "ජාඇල, සුදුවැල්ල ප්‍රදේශයේ ස්වයං නිරෝධායනය මගහරිමින් සිටි පුද්ගලයින් 23 දෙනෙකු නාවික හමුදා භාරයට ගෙන තිබේ. නාවික හමුදාව සඳහන් කළේ, බුද්ධි මෙහෙයුමකින් පසු සැකකරුවන් අත්අඩංගුවට ගත් බවයි. කුලී රථ රියැදුරෙකුට කොරෝනා වෛරසය ආසාදනය වී ඇති බවට තහවුරු වීමත් සමග ඔහු ඇසුරු කළ පිරිසක් එලෙස ස්වයං නිරෝධායනයට ලක් කර තිබුණි. නිරෝධායන නීති උල්ලංඝණය කරමින් ප්‍රදේශයේ සැරිසරන බවට ලද තොරතුරක් මත කළ වැටලීමකදී සැකකරුවන් අත්අඩංගුවට ගත් බව නාවික හමුදාව පැවසුවේ ය."
    },
    {
        "content": "බදුල්ල, අලුගොල්ල කන්දේ හටගත් ගින්නකින් අක්කර 6 කට ආසන්න භූමි ප්‍රදේශයක පිහිටි ශාක විනාශ වී තිබේ. බදුල්ල මහනගර සභාවේ ගිනි නිවීම් ඒකකය සහ ප්‍රදේශවාසීන් ගින්න මැඩ පැවැත්වීමට කටයුතු කර තිබේ. අප වාර්තාකරු පැවසුවේ ඊයේ පස්වරුවේ ඇති වූ ගින්න රාත්‍රී 11 පමණ වනවිට මැඩ පැවැත්වීමට හැකි වූ බවයි."
    },
    {
        "content": "ශ්‍රී ලංකාවේ කොරෝනා මර්දන කටයුතු වෙනුවෙන් යූරෝ මිලියන 22ක් ප්‍රදානය කිරීමට යුරෝපා සංගමය එකඟ වී ඇත."
    },
    {
        "content": "නියෝජ්‍ය පොලිස්පති නීතිඥ අජිත් රෝහණ මහතා පැවසුවේ, හෙට (10) උදෑසන 9.00 සිට සවස 5.00 දක්වා ඖෂධ අලෙවි සැල් විවෘතව තැබිය හැකි බවයි."
    },
    {
        "content": "පොලිස් මාධ්‍ය ප්‍රකාශක, පොලිස් අධිකාරී ජාලිය සේනාරත්න මහතා සඳහන් කළේ එවැනි සිද්ධින්වලට සම්බන්ධ සැකකරුවන් පස්දෙනෙකු මේ වනවිට අත්අඩංගුවට ගෙන ඇති බවයි. ඊයේ දිනයේ එවැනි අසත්‍ය ප්‍රචාර පැතිර වූ විශ්වවිද්‍යාල ශිෂ්‍යයෙකු අත්අඩංගුවට ගෙන අධිකරණයට ඉදිරිපත් කිරිමෙන් පසු ලබන 09 වැනිදා දක්වා රක්ෂිත බන්ධනාගාරගත කෙරිණ. පොලිස් දෙපාර්තමේන්තුවේ පරිගණක අපරාධ කොට්ඨාසය ඒ සම්බන්ධයෙන් විමර්ශන ආරම්භ කර ඇති බව ඔහු සඳහන් කළේ ය."
    },
    {
        "content": "මත්ද්‍රව්‍ය වැරදිවලට සම්බන්ධ රැඳවියන්ට ඇප දීමේදි සළකා බැලිය යුතු නිර්නායක 5 ක් නීතිපති දප්පුල ද ලිවේරා මහතා විසින් යොමු කර තිබේ. ඒ, වැඩබලන පොලිස්පති චන්දන වික්‍රමරත්න මහතා වෙතයි. 13,000 කට අධික රිමාන්ඩ් රැඳවියන් සංඛ්‍යාවෙන් 8000 කට ආසන්න සංඛ්‍යාවක් මත්ද්‍රව්‍ය ආශ්‍රීත වැරදිවලට අදාළ රැඳවියන් බව වැඩබලන පොලිස්පතිවරයා වෙත නීතිපතිවරයා යැවු ලිපියේ දැක්වේ. ඒ අනුව නීතිපතිවරයා වැඩබලන පොලිස්පතිවරයාට දැනුම් දී ඇත්තේ, ඔවුන්ට ඇප දීමේදී තම උපදෙස් අනුගමනය කරන ලෙසයි. කොවිඩ් 19 වසංගතය හමුවේ, රිමාන්ඩ් බන්ධනාගාරවල තදබදය අවම කිරීමට ගෙන ඇති තීරණය පිළිබඳව සලකා බලමින් නීතිපතිවරයා අදාළ නිර්නායක ඉදිරිපත් කර ඇත."
    },
    {
        "content": "කොරොනා ආසාදිතයින් 127 දෙනෙකු තවදුරටත් රෝහල්ගතව ප්‍රතිකාර ලබන බව සෞඛ්‍ය අමාත්‍යංශය සඳහන් කළේ ය. සැක සහිත රෝගීන් 251 දෙනෙක් වෛද්‍ය අධික්ෂණය යටතේ තවදුරටත් ප්‍රතිකාර ලබමින් සිටිති. වෛසරය ආසාදනය වී සම්පූර්ණ සුවය ලැබු පිරිස 21 දෙනෙකි. මේ අතර කොරෝනා ආසාදනය වී මියගිය මෙරට පුද්ගලයින් සංඛ්‍යාව 04 ක් දක්වා ඉහළ ගොස් තිබේ. ඒ ඊයේ රාත්‍රී අංගොඩ බෝවන රෝග විද්‍යායතනයේ ප්‍රතිකාර ලැබූ තවත් රෝගියෙකු මිය යාමත් සමගයි. එලෙස මියගියේ 58 හැවිරිදි පුද්ගලයෙකි. නිව්මෝනියා තත්ත්වය උත්සන්නවීමෙන් ඔහු මියගොස් ඇතැයි සෞඛ්‍ය අමාත්‍යාංශය සඳහන් කළේ ය."
    },
    {
        "content": "යුද හමුදාපති ලුතිනන් ජෙනරාල් ශවේන්ද්‍ර සිල්වා මහතා සඳහන් කළේ, දියතලාව, රන්ටැඹේ, කුණ්ඩසාලේ, බෝගොඩ, පෙරියපාඩු හා තන්තිරිමලේ නිරෝධායන මධ්‍යස්ථානවලින් මෙම පිරිස පිටව යන බවයි වන්නි ආරක්ෂක සේවා මූලස්ථානය යටතේ ස්ථාපත කළ තන්තිරිමලේ බෝගොඩ නිරොධායනය මධ්‍යස්ථානයෙන් අද 79 දෙනකු නිවෙස් බලා පිටත්ව ගියහ. පිරිස්වල ගමනාන්ත වූයේ මහනුවර ,මොනරාගල ,අනුරාධපුර ,පුත්තලම ,කුරූණෑගල, කොළඹ, කෑගල්ල ,පොලොන්නරුව ,වවුනියාව ආදි ප්‍රදේශයි. වව්නියාව පෙරියකට්ටු යුද හමුදා කඳවුරේ නිරොධායනයට ලක් වූ අවසන් 16 දෙනාද ද අද නිවෙස් බලා පිටත්ව ගියහ. අප වර්තාකරු කියා සිටියේ ඔවුන් එක්සත් රාජධානියේ සිට පැමිණි පිරිසක් බවයි. ඔවුන් යාපනය ,මන්තාරම , වවිනියාව, කඩවත , ගම්පහ ප්‍රදේශවල පදිංචිකරුවන් පිරිසකි."
    },
    {
        "content": "COLOMBO (News 1st) :  පොලිස් මාධ්‍ය ඒකකය පැවසුවේ, එම මෝටර් රථයට ඊයේ රාත්‍රී පොලිසිය වෙඩි තැබීමෙන් එහි ගමන්ගත් පුද්ගලයින් තිදෙනා තුවාල ලබා මේ වනවිට රෝහල්ගතව ප්‍රතිකාර ලබන බවයි. ඔවුන් අවුරුදු 18, 20 සහ 22 යන වයස්වල පසුවන්නන් ය. පානදුර රෝහලේ ප්‍රතිකාර ලබන සැකකරුවන් දෙදෙනා මීට පෙර හෙරොයින් ජාවාරම සම්බන්ධයෙන් අත්අඩංගුවට ගෙන මුදා හැර සිටි පුද්ගලයින් බව විමර්ශනවලදී අනාවරණය වී තිබේ. කොළඹ ජාතික රෝහලේ ප්‍රතිකාර ලබන සැකකරු සම්බන්ධයෙන් ද මේ වනවිට විමර්ශන ක්‍රියාත්මක බව පොලීසිය සඳහන් කළේ ය. මෙම සැකකරුවන් මත්ද්‍රව්‍ය ප්‍රවාහනය කිරීමක් සිදුකර ඇද්ද යන්න සම්බන්ධයෙන් ද පරික්ෂණ ක්‍රියාත්මක පොලිස් මාධ්‍ය ඒකකය සඳහන් කළේ ය."
    },
    {
        "content": "එලෙස ප්‍රදානය කෙරෙන සහන ණය මුදලේ වටිනාකම ඩොලර් මිලියන 128. 6 කි. ලෝක බැංකුව සඳහන් කළේ, කොරෝනා වසංගතය වැළැක්වීම, රෝග හඳුනා ගැනීම සහ ප්‍රතිචාර දැක්වීම මෙන්ම මහජන සෞඛ්‍යය ශක්තිමත් කිරීමේ කටයුතු උදෙසා එම සහන ණය මුදල ප්‍රදානය කරන බවයි. රජය ප්‍රතිචාර දැක්වීමේ යාන්ත්‍රණය , රසායනගාර ධාරිතාව ශක්තිමත් කිරීම, රෝහල් , රෝගී ප්‍රතිකාර , වෛද්‍ය කාර්ය මණ්ඩල පුහුණුව වැනි කටයුතු සඳහා එය සහයක් වනු ඇතැයි, ලෝක බැංකුව සඳහන් කළේ ය. ජාත්‍යන්තර සංවර්ධනය සඳහා වන බැංකුව ඩොලර් මිලියන 35 ක ණයක් සහ ලෝක බැංකුවේ ජාත්‍යන්තර සංවර්ධන සංගමය මගින් ඩොලර් මිලියන 93. 6 ක සහන ණයක් ලෙස මෙය පිරිනැමේ."
    },
    {
        "content": "ආයුර්වේද කොමසාරිස් ජනරාල් චතුර කුමාරතුංග මහතා සඳහන් කළේ, මෙම ඖෂධය සහ විෂබීජ නාශකය පළාත් ආයුර්වේද කොමසාරිස්වරුන් හරහා ගෙයින් ගෙට බෙදා හැරීමට කටයුතු සිදු කරන බවයි. සෞඛ්‍ය අමාත්‍යවරිය පත් කළ කමිටුවේ උපදෙස් මත මෙම ආයුර්වේද නිෂ්පාදන ජනතාව අතරට පත් කිරීමට පියවර ගන්නා බව ද ඔහු සඳහන් කළේ ය."
    },
    {
        "content": "ඊයේ දිනයේ ද මෙම පහසුකම ලබාදෙමින් බැංකු විවෘතව තැබු අතර අප වාර්තාකරුවන් සඳහන් කළේ, බොහෝ විශ්‍රාමිකයින් පිරිසක් තම විශ්‍රාම වැටුප් ලබා ගැනීම සඳහා බැංකු කරා පැමිණි බවයි. ඊට අමතරව විශ්‍රාමිකයින්ගේ ඖෂධ මිලදී ගැනීම සඳහා සියලු ඖෂධ අලෙවිසල් අද දිනයේත් විවෘතව තැබෙනු ඇති. රාජ්‍ය පරිපාලන අමාත්‍යාංශය සදහන් කළේ ලබන 06 වැනිදාද විශ්‍රාම වැටුප් ලබා ගැනීම සදහා බැංකු විවෘතව තබන බවයි. ඒ අනුව ගම් මට්ටමින් විශ්‍රාමිකයින් යුද හමුදා නිලධාරින්ගේ මැදිහත්වීම මත බැංකු වෙත ප්‍රවාහනය කිරීම සිදු කෙරෙන අතර එම කටයුතු ග්‍රාම නිළධාරීවරුන් හරහා සම්බන්ධිකරණය කරන බව රාජ්‍ය පරිපාලන අමාතයාංශය සඳහන් කළේ ය. විශ්‍රාමිකයින්ට ප්‍රවාහන පහසුකම් ලබාදීම සඳහා ලංගම බස්රථ යොදවා ඇති බව ශ්‍රී ලංකා ගමනාගමන මණ්ඩලය පැවසී ය."
    },
    {
        "content": "නිවේදනයක් නිකුත් කරමින් අමාත්‍යාංශය සඳහන් කළේ, ගෝලීය වසංගත තත්ත්වයන් හමුවේ රට තුළ ආහාර නිෂ්පාදනය ප්‍රවර්ධනය කිරීමේ වැඩපිළිවෙළ යටතේ මෙය ක්‍රියාත්මකයි. සෞභ්‍යාගයා ගෙවත්ත ලෙස මෙම වැඩපිළිවෙළ නම් කර තිබේ. කෘෂිකර්ම අමාත්‍යාංශය සඳහන් කළේ, මේ යටතේ බීජ වර්ග 5 කින් යුත් බීජ පැකට්ටුව රුපියල් 20 ක මිලකටත්, වර්ග 3 ක එළවළු පැළ සහිත බඳුනක් රුපියල් 20 සහන මිලකටත් ලබාදීමට නියමිත බවයි. අවශ්‍ය බීජ සහ පැළ   වෙබ් අඩවියට ගොස් ඇනවුම් කළ හැකි අතර මේ තුළින් නාගරික හා අර්ධ නාගරික ජනතාවද ඇතුළුව සමස්ත සමාජයම කෘෂිකර්මාන්තයට යොමු කිරිමට සැලසුම් කර ඇති බව අමාත්‍යාංශය නිකුත් කළ නිවේදනයක සඳහන් ය."
    },
    {
        "content": "ඒ අනුව මෙරට කොරොනා ආසාදනය වී පූර්ණ සුවය ලැබු රෝගීන් සංඛ්‍යාව 22 කි. ඊයේ රාත්‍රී කොරොනා ආසාදනය වු පුද්ගලයකු මියයාමත් සමග මෙරට එම රෝගයෙන් මියගිය සංඛ්‍යාව 4 ක් දක්වා ඉහළ ගියේ ය."
    },
    {
        "content": "පොලීසිය සඳහන් කළේ, තුවාල ලැබූවන් පානදුර රෝහලට ඇතුළත් කිරීමෙන් පසු එක් අයෙකු කොළඹ ජාතික රෝහලට මාරු කර යවා ඇති බවයි. ඊයේ රාත්‍රී 10. 20 ට පමණ එම මෝටර් රථය මොරටුව දෙස සිට පානදුර දෙසට ධාවනය කර ඇති අතර එගොඩඋයන පරණ පාර මාර්ග බාධයකයේදී එය නැවැත්වීම සඳහා පොලීසිය සංඥා කළ ද රථය නොනවත්වා ධාවනය කර තිබේ. ඒ බව මෝදර අලුත්පාලම මාර්ග බාධකයේ පොලිස් නිලධාරින්ට දැනුම්දීමෙන් අනතුරුව ඔවුන් ද මෝටර් රථය නැවැත්වීමට උත්සාහ දරා ඇති අතර එහිදී ද එය නොනවත්වා ධාවනය කිරීම හේතුවෙන් රාජකාරියේ යෙදී සිටි නිලධාරියෙකු මෙම වෙඩි තැබීම සිදුකර ඇති බව පොලීසිය සඳහන් කළේ ය. අනතුරුව මෝටර් රථය පානදුර රෝහල අසල නවතා තිබියදී සොයා ගෙන තිබේ. එහි පුද්ගලයින් සිව්දෙනෙකු ගමන් කර ඇති ඔවුන් මේ වනවිට පොලිස් අත්අඩංගුවට ගෙන තිබේ. තුවාල ලැබූවන් පොලිස් ආරක්ෂාව යටතේ ප්‍රතිකාර ලබන බව පොලිස් මාධ්‍ය ඒකකය නිකුත් කළ නිවේදනයේ සඳහන් ය."
    },
    {
        "content": "ඇප කොන්දේසි සම්පූර්ණ කිරීමට ලබන 24 වැනිදා දක්වා කල් දෙමින් උදයංග වීරතුංග පෞද්ගලික ඇපයක් මත අද මුදා හැරීමට කොටුව මහේස්ත්‍රාත් අධිකරණයෙන් නියෝග කර තිබේ. මිග් යානා මිලදී ගැනීමේ ගනුදෙනුවට අයුතු ලෙස මැදිහත්වී ශ්‍රී ලංකා රජයට අමෙරිකානු ඩොලර් බිලියන 07 කට අධික පාඩුවක් සිදු කිරීමේ චෝදනා යටතේ ඔහු අත්අඩංගුවට ගෙන තිබුණි."
    },
    {
        "content": "මහජනයා වෙනුවෙන් මහ බැංකුව නිකුත් කරන නිර්දේශ හැකි ඉක්මණින් ක්‍රියාත්මක නොකර, යුතුකම් පැහැර හරින බැංකුවලට එරෙහිව නීතිරීති යටතේ කටයුතු කිරීමට ඉඩ නොතබන්නැයි මහ බැංකු අධිපති දැනුම් දී තිබේ."
    },
    {
        "content": "පොලීසිය සඳහන් කළේ, රත්නපුරේ සිට කොළඹ ජාතික රෝහල දක්වා රෝගීන් රැගෙන පැමිණි ගිලන් රථයක් හා ජාතික රෝහලේ සිට මාතර දක්වා හෙද නිලධාරීන් ප්‍රවාහනය කරමින් තිබු බස් රථයක් ගැටී ඇති බවයි. අනතුරින් ගිලන් රථයේ සිටි කුඩා ළමයෙකු ඇතුළු 7 දෙනෙකු තුවාල ලබා රෝහල්ගත කර ඇත. ඔවුන්ගේ තත්ත්වය බරපතළ නොවන බව පොලීසිය පැවසුවේ ය. සිද්ධිය සම්බන්ධයෙන් වැඩිදුර විමර්ශන ක්‍රියාත්මකයි."
    },
    {
        "content": "ඉතාලියේ සිට පැමිණි කොරෝනා ආසාදිත 44 හැවිරිදි පුද්ගලයෙකු වැලිකන්ද රෝහලේදී මිය ගොස් ඇත. ඒ අනුව කොරෝනා වැළඳීමෙන් මෙරට තුළ සිදු වූ මරණ ගණන 5 දක්වා ඉහළට ගොස් ඇතැයි සෞඛ්‍ය සේවා අධ්‍යක්ෂ ජනරාල්වරයා සඳහන් කළේය."
    },
    {
        "content": "තවත් කොරෝනා ආසාදිතයෙකු හඳුනාගෙන ඇති බව සෞඛ්‍ය අමාත්‍යාංශය පවසයි. ඒ අනුව කොරෝනා වැළඳුණු රෝගීන් ගණන 152ක් දක්වා ඉහළගොස් තිබේ. මේ අතර කොරෝනා ආසාදනය වූ තවත් දෙදෙනෙකු සුවය ලබා තිබෙන බව සෞඛ්‍ය අමාත්‍යාංශය පවසයි. මේ වනවිට මෙරට තුළ කොරෝනා වෛරසය වැළඳී සුවය ලැබූ ආසාදිතයින් ගණන 24කි."
    },
    {
        "content": "ගලේවෙල නගරයේදී කාන්තාවක් සන්තකයේ තිබීයදී හෙරොයින් ග්‍රෑම් 40කට ආසන්න ප්‍රමාණයක් සොයා ගැනිණි . පොලීසියට ලද තොරතුරක් මත ගලේවෙල නගරයේ සැරිසරමින් සිටි සැකකාරිය පරීක්ෂාවට ලක් කර තිබේ. එහිදී ඇය සූක්ෂම ලෙස සඟවා තබාගෙන සිටියදී හෙරොයින් ග්‍රෑම් 40කට ආසන්න ප්‍රමාණයක් සොයාගත් බව පොලීසිය සඳහන් කළේ ය. එහි වටිනාකම රුපියල් ලක්ෂ 5කි. අත්අඩංගුවට ගත් සැකකාරිය 37 හැවිරිදි ගලේවෙල ප්‍රදේශයේම පදිංචිකාරියෙකි. ඇය දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිත ය."
    },
    {
        "content": "කොරෝනා ව්‍යාප්තිය පාලනය කිරීම සඳහා රජයේ වෛද්‍ය නිලධාරීන් සංගමය අට වැදෑරුම් වැඩපිළිවෙළක් ඉදිරිපත් කර තිබේ. රජයේ වෛද්‍ය නිලධාරීන් සංගමය නිවේදනයක් නිකුත් කරමින් සඳහන් කළේ, COVID-19 පැතිරීම අවම කිරීම සඳහා 80% ක සංචරණ සීමාවන් අඛණ්ඩව පවත්වාගෙන යාම අත්‍යවශ්‍ය වන බව ය. ඒ අනුව , තම ග්‍රාම නිලධාරී කොට්ඨාසයේ ඇති නිවෙස්වලින් ජන සංචරණය අවශ්‍ය නොවන නිවෙස් හඳුනා ගැනීම හා එම නිවැසියන් සම්පත් අරපිරිමැස්මෙන් භාවිතා කරනවා දැයි සොයා බැලීම. ආහාර නිෂ්පාදනය කරන පිරිස් හඳුනා ගැනීම නිෂ්පාදන ද්‍රව්‍ය ප්‍රවාහනය නිෂ්පාදන මිලදී ගැනීම සලාක වශයෙන් ද්‍රව්‍ය සකස් කිරීම නිවෙස්වලට බඩුබාහිරාදිය බෙදා දීම අඩුපාඩු පිළිබඳ පැමිණිලි කිරීමේ ක්‍රමවේදයක් අනපේක්ෂිත සිද්ධි වාර්තාකරණය හා කලමනාකරණය සඳහා ක්‍රමවේද සකස් කිරීම යන ශිර්ෂ යටතේ එම සංගමය මෙම යෝජනාවලිය ඉදිරිපත් කර තිබේ. එමෙන්ම මෙය ජාතික මෙන්ම ජාත්‍යන්තර මට්ටමෙන් සකස් විය යුතු ය යන්න රජයේ වෛද්‍ය නිලධාරීන් සංගමයේ නිර්දේශය වේ."
    },
    {
        "content": "COLOMBO (News 1st) – ගම්පොල, දොලුව, පිල්ලගොල්ල මංසන්දියේ අද විරෝධතාවක් පැවැත්විණි. අප වාර්තාකරු පැවසුවේ මෙම විරෝධතාවයට පිල්ලගොල්ල, ගනේගොඩ, කළුගමුව ඇතුළු ගම්මාන කිහිපයක ප්‍රදේශවාසින් රැසක් එක්ව සිටි බවයි. පොලිස් ඇඳිරි නීතිය නොතකමින් අද පෙරවරු 10 පමණ ආරම්භ වූ විරෝධතාව දහවල් 12 දක්වා පැවති බව අප වාර්තාකරු සඳහන් කළේය. විරෝධතාවට එක්වූ පිරිස පැවසුවේ තමන්ට කිසිදු සහන මල්ලක් නොලැබෙන බවයි. පේරාදෙණිය පොලීසිය පැමිණ නීතිමය ක්‍රියාමාර්ග ගන්නා බව පැවසීමෙන් පසුව පිරිස විසිර ගියහ."
    },
    {
        "content": "ආපදා තත්ත්වය පත්ව ඇති ජනතාවට සහන සැලසීමේදී දේශපාලන ප්‍රචාරණයන්ගෙන් වළකින්නැයි මැතිවරණ කොමිසම නිවේදනයක් මගින් දැනුම් දෙන්නේය. දේශපාලනඥයින් සුළු පිරිසක් ඡායාරූප පලකරමින් සමාජ මාධ්‍ය හා විවිධ ක්‍රම භාවිත කර දේශපාලනමය වාසියක් ලබාගැනීමට කටයුතු කර ඇතැයි නිරීක්ෂණය වන බව නිකුත් කළ නිවේදනයේ සඳහන් වේ. එවැනි ක්‍රියා යෝග්‍ය නොවන බව කොමිසම නිකුත් කළ නිවේදනයේ වැඩිදුරටත් දැක් වේ."
    },
    {
        "content": "UPDATE : (10.50 PM)  රෝගීන් 8 දෙනෙකු අද දිනයේ සොයා ගැනීමත් සමග කොරෝනා වෛරසය ආසාදිත වූවන් 159 දක්වා ඉහළ ගොස් ඇති බව සෞඛ්‍ය අමාත්‍යාංශය පවසයි. =================================== ඒ අනුව, කොරෝනා ආසාදිත රෝගීන් ගණන 156ක් දක්වා ඉහළගොස් ඇති බව සෞඛ්‍ය අමාත්‍යාංශය සඳහන් ක‍ළේය. කොරෝනා ආසාදනය වීමෙන් සුවය ලැබූ පුද්ගලයින් ගණන 24කි."
    },
    {
        "content": "ඒ, ඇතැම් සුරාසැල් ආශ්‍රිතව සිදු වන අක්‍රමිකතා සැළකිල්ලට ගනිමිනි. මධ්‍යම පළාත් සහකාර සුරාබදු කොමසාරිස් උපුල් සෙනවිරත්න මහතා පැවසුවේ, පළාත තුළ බලපත්‍රලාභී සුරාසැල් සහ සංචාරක හෝටල් ආශ්‍රිත සුරාසැල් 500 කට අධික සංඛ්‍යාවක් එලෙස තාවකාලිකව මුද්‍රා තැබීමට පියවර ගත් බවයි. මීට අමතරව දකුණු පළාතේ බලපත්‍ර ලාභි සියලු සුරාසැල් මුද්‍රා තැබීමට පියවර ගත් බව අප කළ විමසීමකදී දකුණු පළාත් සහකාර සුරබදු කොමසාරිස් චන්න වීරක්කොඩි මහතා සඳහන් කළේ ය. ඔහු පැවසුවේ, පොලිස් ඇඳිරි නීතිය බලාත්මකව තිබියදීත් රාත්‍රී කාලයේ ඇතැම් සුරාසැල් ආශ්‍රිතව සිදුවන අක්‍රමිකතා අවම කිරීමේ අරමුණින් මෙම පියවර ගත් බවයි. මේ සම්බන්ධයෙන් අප සුරාබදු කොමසාරිස් කපිල කුමාරසිංහ මහතාගෙන් විමසීමක් කළෙමු. ඔහු පැවසුවේ, ඒ, ඒ පළාත්වල සුරාබදු අපරාධ සහ සුරාබදු බලපත්‍ර කොන්දේසි කඩ කිරීම අවම කිරීමේ අරමුණින් පළාත් මට්ටමින් සුදුසු ක්‍රියාමාර්ග අනුගමනය කරන්නැයි, සියලු පළාත් සහකාර කොමසාරිස්වරුන්ට සුරාබදු කොමසාරිස් ජනරාල්වරයා උපදෙස් දී ඇති බවයි."
    },
    {
        "content": "පාර්ලිමේන්තු මැතිවරණය පැවැත්වීමේ දිනය තීරණය කිරීම සඳහා ශ්‍රේෂ්ඨාධිකරණය වෙත යොමුවීමේ අවශ්‍යතාවක් පැන නොනගින බව ජනාධිපති ලේකම් පී. බි. ජයසුන්දර මහතා මැතිවරණ කොමිසමේ සභාපතිවරයාට ලිපියකින් දැනුම් දී තිබේ. ඒ, මීට පෙර මැතිවරණ කොමිසමේ සභාපතිවරයා ජනාධිපති ලේකම්වරයාට යොමු කර තිබූ ලිපියකට පිළිතුරු ලෙසයි. කොවිඩ් 19 වෛරසය පැතිරීම හේතුවෙන් අප්‍රේල් 25 වැනි දින පැවැත්වීමට නියමිතව තිබූ ඡන්ද විමසීම කල් දැමුණි. කොමිසම මීට පෙර නිවේදනය කළේ, මැයි 14 වැනි දා යින් පසු දිනයකදී ඡන්දය පැවැත්විය හැකි බවයි. ව්‍යවස්ථාව අනුව එම දිනය පාර්ලිමේන්තුව විසුරුවා හැර මාස තුනකට පෙර දිනකදී රැස්විය යුතු බව මැතිවරණ කොමිසම පෙන්වා දෙයි. ඒ අනුව පාර්ලිමේන්තුව මේ වසරේ ජුනි පළමු වැනි දිනවත්, රැස් විය යුතුයි. ජුනි පළමු වැනි දා පාර්ලිමේන්තුව රැස්වීමට නම්, මැයි 27 හෝ 28 දිනවල ඡන්දය පැවැත්විය යුතු අතර මුලික කටයුතු සංවිධානය කිරීම අප්‍රේල් 20 වැනි දා වනවිටවත් ආරම්භ කළ යුතු බව මැතිවරණ කොමිසම පෙන්වා දුන්නේ ය. නමුත්, කොමිසමේ සභාපතිවරයා අවධාරණය කර තිබුනේ, රටේ පවතින තත්ත්වය සැළකිල්ලට ගත් විට මැතිවරණය පැවැත්වීමේ දිනය සම්බන්ධයෙන් ගැටලුවක් මතුවන බවයි. එම නිසා එය විසඳා ගැනීමට ශ්‍රේෂ්ඨාධිකරණයේ මගපෙන්වීමක් ලබා ගැනීම සුදුසු බව මැතිවරණ කොමිසන් සභාව ජනාධිපතිවරයාට ලිපියකින් දැනුම් දී තිබුණි. ඊට පිළිතුරු සපයමින් ජනාධිපති ලේකම් පී. බී. ජයසුන්දර මහතා අවධාරණය කරන්නේ ඡන්ද විමසීමේ දිනය නියම කිරීම මැතිවරණ කොමිසමේ වගකීමක් බවයි. මැතිවරණ කොමිසමේ කාර්යයන්ට සහ වගකීම්වලට මැදිහත්වීමට ජනාධිපතිවරයා අදහස් නොකරන බව ලේකම්වරයා මැතිවරණ කොමිසමේ සභාපතිවරයාට දැනුම්දී ඇත. පාර්ලිමේන්තු මැතිවරණ පනතේ 24(3) ඡේදයේ විධිවිධාන ප්‍රකාර දින 14 කට නොඅඩු කාලයකදී එනම් කල්තැබූ ඡන්ද විමසීම 15 වන දවසේ වුවද පැවැත් වියහැකි බව ජනාධිපති ලේකම්වරයාගේ ලිපියේ සඳහන් ය. ජනාධිපති ලේකම්වරයා අවධාරණය කරන්නේ, ඡන්දය ප්‍රකාශ කිරීම රටේ ජනතාවට ඇති ස්වෛරි අයිතියක් බවයි. කරුණු සැලකිල්ලට ගනිමින්, ආණ්ඩුක්‍රම ව්‍යවස්ථාවේ 129 වැනි වගන්තිය යටතේ ශ්‍රේෂ්ඨාධිකරණය වෙත යොමුවීමේ ප්‍රශ්නය පැනනොනගින බව මැතිවරණ කොමිසම වෙත දැනුම් දෙන ලෙස උපදෙස් ලැබී ඇතැයි පී. බී. ජයසුන්දර මහතා සිය ලිපියෙන් මැතිවරණ කොමිසමට දැනුම්දී ඇත."
    },
    {
        "content": "COLOMBO ( News 1st ) – තවත් කොරෝනා ආසාදිතයෙකු හඳුනා ගත් බව සෞඛ්‍ය අමාත්‍යාංශය පවසයි. ඒ සමග ආසාදිතයින් සංඛ්‍යාව 190 දක්වා ඉහළ ගොස් තිබෙන බව සෞඛ්‍ය අමාත්‍යාංශය සඳහන් කළේය."
    },
    {
        "content": "1.  : ඇප කොන්දේසි සම්පූර්ණ කිරීමට ලබන 24 වැනිදා දක්වා කල් දෙමින් උදයංග වීරතුංග පෞද්ගලික ඇපයක් මත මුදා හැරීමට කොටුව මහේස්ත්‍රාත් අධිකරණය ඊයේ නියෝග කර තිබේ. 2  – මැතිවරණ කොමිසම: ආපදා තත්ත්වය පත්ව ඇති ජනතාවට සහන සැලසීමේදී දේශපාලන ප්‍රචාරණයන්ගෙන් වළකින්නැයි මැතිවරණ කොමිසම නිවේදනයක් මගින් දැනුම් දෙන්නේය. 3. :රෝගීන් 8 දෙනෙකු ඊයේ දිනයේ සොයා ගැනීමත් සමග කොරෝනා වෛරසය ආසාදිත වූවන් 159 දක්වා ඉහළ ගොස් ඇති බව සෞඛ්‍ය අමාත්‍යාංශය පවසයි. 5.  :මහජනයා වෙනුවෙන් මහ බැංකුව නිකුත් කරන නිර්දේශ හැකි ඉක්මණින් ක්‍රියාත්මක නොකර, යුතුකම් පැහැර හරින බැංකුවලට එරෙහිව නීතිරීති යටතේ කටයුතු කිරීමට ඉඩ නොතබන්නැයි මහ බැංකු අධිපති දැනුම් දී තිබේ. 1.ලොව පුරා කොරෝනා ආසාදිතයින් මිලියනය ඉක්මවයි : ලොව පුරා කොරෝනා ආසාදිතයින් සංඛ්‍යාව මිලියනය ඉක්මවා ගොස් තිබේ."
    },
    {
        "content": "අද සිට ක්‍රියාත්මක වන පරිදි සහල් වර්ග කිහිපයක් සඳහා උපරිම සිල්ලර මිලක් පනවා තිබේ. පාරිභෝගික කටයුතු පිළිබඳ අධිකාරිය පැවසුවේ, ඊට අදාළ ගැසට් පත්‍රය ද මේ වනවිට නිකුත් කර ඇති බවයි. ඒ අනුව කීරි සම්බා කිලෝග්‍රෑමයක උපරිම සිල්ලර මිල රුපියල් 125 කි. සුදු සහ රතු වාෂ්පයෙන් තැම්බු සහ තම්බන ලද සහල් කිලෝග්‍රෑමයක උපරිම සිල්ලර මිල රුපියල් 90 ක් වේ. පාරිභෝගික කටයුතු පිළිබඳ අධිකාරිය සඳහන් කළේ, සුදු සහ රතු කැකුළු සම්බා කිලෝග්‍රෑමයක් අලෙවි කළ හැක්කේ රුපියල් 90 ක උපරිම සිල්ලර මිලකට බවයි. සුදු සහ රතු නාඩු වාෂ්පයෙන් තම්බන ලද සහල් කිලෝග්‍රෑමයක උපරිම සිල්ලර මිල රුපියල් 90 ක් ය. සුදු සහ රතු කැකුළු සහල් කිලෝග්‍රෑමයක් සඳහා පනවා ඇති උපරිම සිල්ලර මිල රුපියල් 85 ක් වන බව පාරිභෝගික කටයුතු පිළිබඳ අධිකාරිය සඳහන් කළේ ය."
    },
    {
        "content": "COLOMBO (News 1st) – තණමල්විල ප්‍රදේශයේ වයස අවුරුදු 13 ක දැරියක් අපයෝජනය කිරීමේ සිද්ධියට අදාළව අත්අඩංගුවට ගත් පුද්ගලයින් 5 දෙනා රක්ෂිත බන්ධනාගාරගත කර තිබේ. සෙවනගල පොලීසිය පැවසුවේ සැකකරුවන් ලබන 16 වැනිදා දක්වා එලෙස රක්ෂිත බන්ධනාගාර ගතකර ඇති බවයි. ඔවුන් අතර ප්‍රාදේශීය දේශපාලනඥයෙකු ද වන බව පොලීසිය ප්‍රකාශ කළේය. එලෙස අපයෝජනයට ලක් වූයේ සෙවනගල කිරිඉබ්බන්වැව ප්‍රදේශයේ පදිංචි 13 හැවිරිදි පාසල් දැරියකි. ඊට සැක පිට එම ප්‍රදේශයේ පදිංචි පුද්ගලයින් දෙදෙනෙකු මීට පෙර සෙවනගල පොලීසිය විසින් අත්අඩංගුවට ගනු ලැබිණි."
    },
    {
        "content": "Covid-19 ආසාදිත මරණ 15,000 ක් ස්පාඤ්ඥයෙන් වාර්තා වෙද්දි පෘතුගාලයෙන් 500 කට අඩු ප්‍රමාණ්‍යක් වාර්තා වන්නේ ඇයි? එකම කලාපයක මෙවන් දත්ත වාර්තා වීම කුතුහලයට හේතුවන නමුත් රටවල් දෙක අතර ඇති ප්‍රතිශක්තීකරණ එන්නත්වල තිබෙන ප්‍රතිපත්තීන් මෙයට හේතු සාධකයක් විය හැකියි. පර්යේෂකවරු පවසන අන්දමට, “ඉතාලිය, නෙදර්ලන්තය, අමෙරිකාව වැනි BCG එන්නත ලබා දීමේ ප්‍රතිපත්තියක් නොමැති රටවල් තුළ අසාදිත තත්ත්වය එම එන්නත ලබා දෙන රටවල්වලට සාපේක්ෂව බරපතලයි” මරණ 63 ක් වාර්තා වී තිබෙන ජපානය තදබල ක්‍රියාමාර්ග නොගත්තත් BCG එන්නත සියලු පුරවැසියන්ට ලබා දී තිබේ. තවද මෙම පර්යේෂකයින් ජපානය හා ඉරානය සංසන්දනය කර ඇත්තේ දෙරට BCG එන්නත කාල සීමා දෙකකදී ලබා දී ඇති බැවිනි. ජපානය 1947 දී මෙම ප්‍රතිපත්ති ක්‍රියාත්මක කළ අතර ඉරානයේ මෙම ප්‍රතිපත්තිය ක්‍රියාත්මක කළේ 1984 සිටයි. තවද මෙම වාර්තාව පෙන්වා දෙන්නේ BCG එන්නත, පසු වී ලබා දීම ආරම්භ කළ රටවල මරණ වාර්තාවීමේ ප්‍රතිශතය සාපේකෂව ඉහළ බවය. මෙයින් පැහැදිලි වන්නේ එන්නත් ලබාගත් වැඩිහිටියන් සිටින රටවල යම් ආරක්ෂිතභාවයක් ඇති බවයි. පසුගිය සතියේ ඕස්ට්‍රේලියානු පර්යේෂණ කණ්ඩායමක් පවසා සිටියේ, ස්වසන රෝග එන්නත ලබා දීමෙන් වෛද්‍ය කාර්ය මණ්ඩලය ආරක්ෂා කිරීමට හැකිදැයි ඔවුන් පරීක්ෂණ කරන බවය. 1908 වසරේ දී නිපදවූ මෙම එන්නත එය සොයාගත් ප්‍රංශ විද්‍යාඥයින් වන ඇල්බට් කැල්මෙට් සහ කැමිල් ගුවේරින් යන අයගේ නම් වලින් BCG ලෙස නම් කර තිබේ. සෞඛ්‍ය අමාත්‍යාංශයේ පවතින දත්තවලට අනුව ශ්‍රී ලංකාවේ මෙම එන්නත පොදුවේ ලබා දීම 1949 දී ආරම්භ කළ අතර 1960 සිට එය අලුත උපන් බිලින්දන්ට ලබාදීමට කටයුතු කළේය. \nහ මේ පිළිබඳව නිව්ස්ෆස්ට් කළ විමසීමකදී සෞඛ්‍ය අමාත්‍යාංශයේ මහජන සෞඛ්‍ය පිළිබඳ නියෝජ්‍ය අධ්‍යක්ෂ ජනරාල් වි‍ශේෂඥ වෛද්‍ය පබා පලිහඩවන මහත්මිය මෙසේ පැවසුවාය. The Scientific Study:  Euronews report:"
    },
    {
        "content": "අද සිට දිස්ත්‍රික්ක අතර අවසරයකින් තොරව ගමනාගමනයේ යෙදෙන පුද්ගලයින්ට එරෙහිව දැඩිව නීතිය ක්‍රියාත්මක කරන බව පොලීසිය පවසයි. නියෝජ්‍ය පොලිස්පති නීතිඥ අජිත් රෝහණ මහතා සඳහන් කළේ, එවැනි පුද්ගලයින් අත්අඩංගුවට ගෙන නිරෝධායනයට යොමු කරනවා මෙන්ම නඩු පැවරීමට කටයුතු කරන බවයි."
    },
    {
        "content": "ජාත්‍යන්තර ගුවන්තොටුපොළවල සිරවී සිටි ශ්‍රී ලාංකිකයින් අතුරින් තිදෙනෙකු දිවයිනට පැමිණ තිබේ. ඒ, ඩුබායි සහ මාලදිවයිනේ සිටයි. විදේශ සබඳතා පිළිබඳ ජනාධිපති අතිරේක ලේකම් අද්මිරාල් ජයනාත් කොළඹගේ මහතා පැවසුවේ, ඉන් දෙදෙනෙකු ඩුබායි සිට පෙරේදා පැමිණි බවයි. මාලදිවයිනේ සිරවී සිටි ශ්‍රී ලාංකිකයා ඊයේ මෙරටට ළගා වූ බවද ඔහු පැවසුවේ ය. අතිරේක ලේකම්වරයා සඳහන් කළේ, සෙසු ශ්‍රී ලාංකිකයින් 30 දෙනා ඉදිරි දින කිහිපය තුළ දිවයිනට ගෙන්වා ගැනීමට පියවර ගනිමින් සිටින බවයි. ඒ සඳහා ඒ ඒ රටවල පිහිටි තානාපති කාර්යාල, මහ කොමසාරිස් කාර්යාල හා කන්සියුලර් කාර්යාල සමග අවශ්‍ය සම්බන්ධීකරණයන් සිදුකරන බව ද ඔහු පැවසුවේ ය. අද්මිරාල් ජයනාත් කොළඹගේ මහතා සඳහන් කළේ, එලෙස දිවයිනට ගෙන්වා ගන්නා ශ්‍රී ලාංකිකයින් දින 21 ක කාලයක් නිරෝධායනය සඳහා යොමු කෙරෙන බවයි."
    },
    {
        "content": "යස්ථාන 12 ක පුද්ගලයින් 1347 දෙනෙකු තවදුරටත් නිරෝධායනයට ලක් කර ඇති බව වැඩබලන ආරක්ෂක මාණ්ඩලික ප්‍රධානී සහ යුද හමුදාපති ලුතිනන් ජනරාල් ශවේන්ද්‍ර සිල්වා මහතා පවසයි. ඔහු සඳහන් කළේ, නිරෝධානයට ලක්වු 349 දෙනෙකු මේ වනවිට පිටත් ව ගොස් ඇති බවයි."
    },
    {
        "content": "සියලුම වී මෝල් අත්‍යවශ්‍ය සේවාවක් ලෙස නම් කර තිබේ. ජනාධිපති මාධ්‍ය අංශය පැවසුවේ, සියලුම වී මෝල් හිමියන්ගේ සේවාවන් කොවිඩ් 19 නිරෝධායන අත්‍යවශ්‍ය සේවාවක් ලෙස නැවත දැනුම් දෙන තුරු ප්‍රකාශයට පත් කර ඇති බවයි. ඒ, සහල් නිෂ්පාදනය, ගබඩා කිරීම හා බෙදාහැරීම, ආහාර සුරක්ෂිතතාව තහවුරු කර ගැනීමට අත්‍යවශය බැවිනි. නිවේදයක් නිකුත් කරමින්, ජනාධිපති මාධ්‍ය අංශය දැනුම්දෙන්නේ, සියලුම සහල් මෝල් හිමියන් තම ප්‍රදේශයේ පවතින වී තොග සහල් බවට පත් කළ යුතු බවයි. සුළු සහල් මෝල් හිමියන් තම ප්‍රාදේශිය ලේකම් කාර්යාල බල ප්‍රදේශය තුළත්, මධ්‍යම පරිමාණ සහල් මෝල් හිමියන් දිස්ත්‍රික් බල ප්‍රදේශය තුළත්, මහා පරිමාණ සහල් මෝල් හිමියන් දිවයින පුරාත්, පවතින සහල් තොග බෙදා හැරීමට ක්‍රියාකළ යුතුවේ. ජනාධිපති ගෝඨාභය රාජපක්ෂ මහතාගේ නියෝග මත ජනාධිපති ලේකම් පී. බී. ජයසුන්දර මහතා මේ සම්බන්ධයෙන්, වැඩබලන පොලිස්පති, සෞඛ්‍ය සේවා අධ්‍යක්ෂ ජනරාල්, ආහාර කොමසාරිස් ජනරාල් සහ පාරිභෝගික කටයුතු පිළිබඳ අධිකාරියේ සභාපතිවරයා වෙත ලිඛිතව දැනුම් දී ඇත. ජනාධිපති මාධ්‍ය අංශය සඳහන් කළේ, මේ වනවිට මෙට්ට්‍රික් ටොන් මිලියන 3 කට ආසන්න වී අස්වැන්නක් පවතින බවයි. ඉන් තුනෙන් දෙකක් ප්‍රමාණයක් සහල් වශයෙන් පවතින බව ද එම නිවේදනයේ සඳහන් වේ. මේ අතර ජනාධිපති මාධ්‍ය අංශය පැවසුවේ, ඔසුසල, ඖෂධ හල් සහ බැංකු සේවා ද තවදුරටත් අත්‍යවශ්‍ය සේවා ලෙස පවත්වාගෙන යනු ලබන බවයි."
    },
    {
        "content": "ඖෂධ අලෙවිසැල් වෙත ජනතාව ප්‍රවාහනය කිරීම ආරම්භ කර තිබේ. වැඩබලන ආරක්ෂක මාණ්ඩලික ප්‍රධානී සහ යුද හමුදාපති ලුතිනන් ජනරාල් ශවේන්ද්‍ර සිල්වා මහතා පැවසුවේ අවශ්‍යතාව අනුව ප්‍රවාහන කටයුතු සිදුවන බවයි. ඒ සඳහා ශ්‍රී ලංකා ගමනාගමන මණ්ඩලයේද සහය ලබා ගනු ඇති."
    },
    {
        "content": "එම දෙපාර්තමේන්තුව සඳහන් කළේ, ඒ සඳහා නිලධාරී සංගීත කණ්ඩායම සහ රැඳවියන්ගෙන් සමන්විත සංගීත කණ්ඩායම යොදා ගනිමින් ප්‍රසංග පවත්වන බවය. ඊට අමතරව මාණ්ඩලික නිලධාරීන් බන්ධානාගාර තුළට දුරකතන ගෙන ගොස් රැඳවියන්ට ඔවුන්ගේ පවුලේ සාමාජිකයින්ට ඇමතුම් ලබා ගැනීමට අවස්ථාව ලබාදීමට ද අවස්ථාව ලබාදෙන බව ද එම දෙපාර්තමේන්තුව ප්‍රකාශ කළේ ය. මෙම වැඩපිළිවෙළ සියලු බන්ධනාගාරවල ක්‍රියාත්මක කෙරෙනු ඇති."
    },
    {
        "content": "අද සිට සියලු ඖෂධ අලෙවිසැල් විවෘතව තැබිමට අවසර දී තිබේ. අග්‍රාමාත්‍ය කාර්යාලයේ ජ්‍යෙෂ්ඨ නිලධාරියෙකු පැවසුවේ, ඒ අනුව ඖෂධ නියාමන අධිකාරියේ ලියාපදිංචි සියලු ඖෂධ අලෙවිසැල් උදෑසන 9 සිට සවස 5 දක්වා විවෘතව තැබිය හැකි බවයි. මීට අමතරව කොරෝනා අවදානම් කලාප ලෙස හඳුනා ගෙන ඇති කොළඹ, කළුතර, ගම්පහ, මහනුවර, යාපනය සහ පුත්තලම දිස්ත්‍රික්කවල ජනතාවට සිය ඖෂධ ලබා ගැනීම සඳහා ප්‍රවාහන පහසුකම් ලබාදීමට ද පියවර ගන්නා බව අග්‍රාමාත්‍ය කාර්යාලය පවසයි. එහි ජ්‍යෙෂ්ඨ නිලධාරියා සඳහන් කළේ, එම කටයුතු ශ්‍රී ලංකා ගමනාගමන මණ්ඩලය සහ ශ්‍රී ලංකා යුද හමුදාව ඒකාබද්ධව සිදුකරනු ඇති බවයි. ඒ අනුව ග්‍රාම නිලධාරීන් හා ප්‍රාදේශීය ලේකම්වරුන් මගින් ඒ ඒ ප්‍රදේශවල ජනතාවගේ ඖෂධ අවශ්‍යතා හඳුනාගෙන ඊට අනුකූලව ප්‍රවාහන පහසුකම් සැපයෙනු ඇති. මේ අතර ජංගම රථ යොදා ගනිමින් ඖෂධ අලෙවි කිරීමේ වැඩපිළිවෙළක් ආරම්භ කරන්නැයි ද අග්‍රාමාත්‍ය කාර්යාලය ඖෂධ අලෙවිසැල් හිමියන්ට යෝජනා කර තිබේ. මේ අනුව සෑම ප්‍රාදේශීය ලේකම් කොට්ඨාසයකටම එක් ජංගම රථයක් හෝ යොදවන්නැයිද දැනුම් දුන් බව එහි ජ්‍යෙෂ්ඨ නිලධාරීයා පැවසුවේ ය."
    },
    {
        "content": "ඒ අනුව පොලිස් ඇඳිරි නීතිය ක්‍රියාත්මක වන අවදානම් දිස්ත්‍රික්කවල පමණක් (සම්පුර්ණ නිරෝධායන ප්‍රදේශවල හැර) මීට පෙර පැවති ක්‍රමයට අන්තර්ජාලය ඔස්සේ හෝ දුරකතන ඇනවුම් මගින් නිවසටම ඖෂධ වර්ග ලැබීමට සැලැස්වීමට පියවර ගනු ලැබේ."
    },
    {
        "content": "පොලීසිය පැවසුවේ, සැකකරු ආදාහනය නතර කරන ලෙසට මරණ තර්ජනය කොට ආදාහනාගාර සේවකයින්ගේ රාජකාරියට බාධා කර ඇති බවයි. ඔවුන් දඩල්ල ප්‍රදේශයේ පදිංචිකරුවන්ය. සැකකරුවන් ගාල්ල මහේස්ත්‍රාත්වරයා හමුවට ඉදිරිපත් කිරීමට නියමිතය. මිය ගිය 71 හැවිරිදි මෙම පුද්ගලයාට කොරෝනා ආසාදනය වී නැතැයි ද වෛද්‍ය පරීක්ෂණවලින් අනාවරණ වී ඇතැයි පොලීසිය ප්‍රකාශ කළේ ය."
    },
    {
        "content": "COLOMBO (News 1st) – ළදරුවන්, ගැබිණි මව්වරුන් සහ කුඩා දරුවන් සඳහා අවශ්‍ය එන්නත්, ත්‍රීපෝෂ සහ විටමින් වර්ග නිවෙස් වෙත ගොස් ලබා දීමට පියවර ගෙන ඇතැයි, සෞඛ්‍යය අමාත්‍යාංශය පවසයි. අමාත්‍යාංශ ලේකම් භද්‍රාණී ජයවර්ධන මහත්මිය පැවසුවේ, එම කටයුතු පහසු කිරිම සඳහා සියලු සෞඛ්‍ය වෛද්‍ය නිලධාරී කාර්යාල වෙත අමතර වාහනයක් බැගින් ලබා දී ඇති බවයි. මේ වනවිට සෞඛ්‍යය වෛද්‍ය නිලධාරීන් කාර්යාල 350කට අධික සංඛ්‍යාවකින් 200කට පමණ වාහන ලබා දී ඇතැයි, ලේකම්වරිය පැවසුවාය."
    },
    {
        "content": "UPDATE (6.20 PM ) : තවත් කොරෝනා ආසාදිතයින් 4 දෙනෙකු සුවය ලබා ඇති බව සෞඛ්‍ය අමාත්‍යාංශය පවසයි. ඒ අනුව, සුවය ලැබූ සංඛ්‍යාව 54 දක්වා ඉහළ ගොස් තිබේ. තවත් කොරෝනා ආසාදිතයෙකු සුවය ලබා ඇති බව සෞඛ්‍ය අමාත්‍යාංශය පවසයි. ඒ අනුව සුවය ලැබූ සංඛ්‍යාව 50 දක්වා ඉහළ ගොස් තිබේ. මේ වනවිට මෙරට තුළ තහවුරු කරගත් කොරෝනා රෝගීන් ගණන 190 කි. කොරෝනා ආසාදිතව මියගිය පුද්ගලයින් ගණන 7කි. කොරෝනා ආසාදිතව දැනට ප්‍රතිකාර ලබන රෝගීන් ගණන 133 ක් බව සෞඛ්‍ය අමාත්‍යාංශය සඳහන් කළේය. එමෙන්ම වෛද්‍ය අධීක්ෂණය යටතේ ⁣රෝහල්වල ප්‍රතිකාර ලබන කොරෝනා බවට සැක සහිත ⁣රෝගීන් ගණන 224 ක් බව සෞඛ්‍ය අමාත්‍යාංශය පවසයි."
    },
    {
        "content": "COLOMBO (News 1st0 – අද දිනය තුළ මේ වනතෙක් කිසිදු කොරෝනා ආසාදිතයෙකු හඳුනාගෙන නොමැති බව සෞඛ්‍ය බලධාරීන් පවසයි. ඒ අනුව, මෙරටින් තවදුරටත් වාර්තා වන කොරෝනා ආසාදිතයින් සංඛ්‍යාව 190 කි. ඒ, ඊයේ පස්වරුවේ නව ආසාදිතයෙකු සොයා ගැනීමත් සමගයි. සෞඛ්‍ය අමාත්‍යංශය පැවසුවේ තවත් රෝගීන් 134 දෙනෙකු වෛද්‍ය අධීක්ෂණය යටතේ රෝහල් ගතව ප්‍රතිකාර ලබන බවයි. මේ අතර, කොරෝනා වෛරසය අසාදනය වීමෙන් මෙරට මියගිය පිරිස 7 කි. කොරෝනා ආසාදිතව ප්‍රතිකාර ලබමින් සිටි තවත් පුද්ගලයෙකු අද රෝහලින් පිටව ගියේය. ඒ අනුව, සුවය ලැබු මුළු පිරිස 50 කි."
    },
    {
        "content": "දිවයින පුරා පිහිටි සියලුම ඖෂධ අලෙවි සැල් පෙරවරු 9.00 සිට පස්වරු 5.00 දක්වා විවෘතව තබන බව අග්‍රාමාත්‍ය කාර්යාලය පවසයි. මේ දිනවල රට පුරා පනවා ඇති පොලිස් ඇඳිරි නීති තත්ත්වයට බලපෑමක් ඇති නොවන පරිදි අත්‍යවශ්‍ය ඖෂධ ලබා ගැනීමේ පහසුකම් සැලසීම සඳහා රජය විසින් මෙම පියවර ගෙන ඇත."
    },
    {
        "content": "COLOMBO (News 1st) –  ලොව පුරා කොරෝනා මරණ සංඛ්‍යාව ලක්ෂය ඉක්මවා තිබෙන බව විදෙස් මාධ්‍ය වාර්තා කළේය. මේ වනවිට ලොව පුරා සිටින කොරෝනා ආසාදිතයින් ගණන \n1,638,216 දක්වා ඉහළ ගොස් ඇති බව විදෙස් මාධ්‍ය පවසයි. කොරෝනා ආසාදනය වීමෙන් සුවය ලැබූ පිරිස 369,017කි."
    },
    {
        "content": "COLOMBO (News 1st) – ජේසුස් ක්‍රිස්තුස් වහන්සේ ලෝක ජනතාවගේ පාපය නිසා සිය ජිවිතය පූජා ක‍ළේ අද වැනි දිනක බව ලොවපුරා කිතුණුවන්ගේ විශ්වාසයයි. එය සිහි කරමින් සැමරෙන මහ සිකුරාදා දිනය අදයි. කිතුණුවන් සාම්ප්‍ර‍දායිකව මාර්තු මාසයේ අලු බදාදායින් ඇරඹෙන දින හතළිහක් පුරා විවිධ අගමික වතාවත්වල නිරත වනවා. ජේසුස් වහන්සේ ජෙරුසලමට ඇතුළුවීම සිහිපත් කරමින් කිතුණු බැතිමතුන්, පසුගිය ඉරිදා දිනයට යෙදී තිබූ ගොබ් ඉරිදා දින සිට ශුද්ධ වූ සතිය ආරම්භ කළේය. උන්වහන්සේ සිය මරණයට පෙර අපොස්තලුවරුන් 12 දෙනා සමග අන්තිමරාත්‍රී භෝජනයට එක්වීම හෙවත් මහ බ්‍රහස්පතින්දා දිනය ඊයේට යෙදී තිබුණි. ජේසුස් වහන්සේ අපොස්තලුවරුන් දොළොස්දෙනා සමග ප්‍රේමයේ පනත සහ දිව්‍ය සත්ප්‍රසාද සක්‍රමේන්තුව ස්ථාපිත කිරීමද සිදු කෙරුණේ මහ බ්‍රහස්පතින්දා දිනයි. ඉන් අනතුරුව උන්වහන්සේගේ ගෝලයින් 12 දෙනාගෙන් කෙනෙකු වන ජූදාස් විසින් ක්‍රිස්තුස් වහන්සේ පාවා දීමෙන් අනතුරුව , උන්වහන්සේ අසාධාරණ විනිශ්චයකට ලක් කරමින් , කල්වාරි කදුමුදුනේ කුරුසියේ ඇණ ගාසා මරා දැමීම සිදුවුයේ අද වැනි දිනකයි."
    },
    {
        "content": "අදාළ පුද්ගලයා පසුගිය 03 වැනිදා ඉතාලියේ සිට පැමිණ සිටි අතර ඔහු කිසිදු නිරෝධායන කටයුත්තක් සඳහා සහභාගී වී නැති බවට පොලීසියට තොරතුරු ලැබී තිබුණි. සිදු කළ ප්‍රශ්නකිරීම් වලින් සහ පරික්ෂා කිරීමෙන් පසු තවදුරටත් නිවසේ ස්වයං නිරෝධයනයක නිරතවන ලෙසට හැටන් පොලිස් නිලධාරින් සහ මහජන සෞඛ්‍ය පරික්ෂවරුන් ඔහුට උපදෙස් දී තිබේ."
    },
    {
        "content": "එහි ලේකම් බන්දුල හරිස්චන්ද්‍ර මහතා සංචාරක නියෝජිත ආයතන හා සංචාරක මගපෙන්වන්නන්ගෙන් ඉල්ලා සිටින්නේ, විදේශීය සංචාරකයින් එවැනි පුරාවිද්‍යා ස්ථාන වෙත රැගෙන යාමෙන් වළකින ලෙසය."
    },
    {
        "content": "මාර්තු 20 වැනි දා දක්වා අධිකරණ වසා දමන ලෙස නීතිඥ සංගමය ඉල්ලීමක් කර තිබේ. ඔවුන් එම ඉල්ලීම කර තිබෙන්නේ කොරෝනා වෛරසය පාලනය කිරීමේ අරමුණිනි."
    },
    {
        "content": "අත්‍යවශ්‍ය කාරණයකට හැර ආගමන විගමන දෙපාර්තමේන්තුවට පැමිණීමෙන් වළකින ලෙස එම දෙපාර්තමේන්තුව මහජනතාවට දැනුම් දෙයි. ආගමන විගමන පාලක ජනරාල් සරත් රූපසිරි මහතා පැවසුවේ විදේශ රටවලින් මෙරටට පැමිණෙන පිරිස් ද සීමාකර ඇති අතර අත්‍යවශ්‍ය කරුණකට හැර විදේශ සංචාරවල නොයෙදෙන ලෙස ය. ගමන් බලපත්‍ර සහ වීසා ලබා ගැනීම වැනි කටයුතු සඳහා දිනකට 5000කට අධික පිරිසක් ආගමන විගමන දෙපාර්තමේන්තුවට පැමිණෙයි. ආගමන විගමන පාලක ජනරාල්වරයා පැවසුවේ කොරෝනා පැතිර යාම පිළිබඳව සැළකිල්ලට ගන්නා ලෙසත්, අත්‍යවශ්‍යම කරුණකට හැර එම පරිශ්‍රයට පැමිණීමෙන් වළකින ලෙසත් දැනුම් දෙන බවයි. පුද්ගලයින් ලියාපදිංචි කිරීමේ දෙපාර්තමේන්තුව ඇතුළු ජනතාවට සේවා සපයන දෙපාර්තමේන්තු රැසක් පිහිටා ඇත්තේ බත්තරමුල්ල පිහිටි සුහුරුපාය ගොඩනැගිල්ලේ ය. රෝගී තත්ත්වයේ පසුවන පුද්ගලයින් ඒ අවස්ථාවේදීම එම පරිශ්‍රයේ සිටින මහජන සෞඛ්‍ය පරීක්ෂකවරුන් වෙත යොමුකරන බව ද ඔහු පැවසුවේ ය."
    },
    {
        "content": "පොදු ප්‍රවාහනයට යොදා ගන්නා බස් සහ දුම්රිය හෙට සිට විෂබීජහරණය කිරීමට තීරණය කර තිබේ. එම තීරණය ගෙන ඇත්තේ, කොරෝනා ව්‍යාප්තිය වැළැක්වීම සම්බන්ධයෙන් ජනාධිපතිවරයාගේ ප්‍රධානත්වයෙන් ජනාධිපති කාර්යාලයේ අද පැවති සාකච්ඡාවකදී ය. ආරක්ෂක අංශවල සහයෙන් එම කටයුත්ත සිදුකෙරෙනු ඇති. එසේම යුරෝපා ජාතිකයින්ට වීසා නිකුත් කිරීම සති 02කට අත්හිටුවන්නැයි ද ජනාධිපති ගෝඨාභය රාජපක්ෂ මහතා උපදෙස් දී තිබේ. ජනාධිපතිතුමා එහිදී වැඩිදුරටත් උපදෙස්දී ඇත්තේ යුරෝපා රටවල සිට පැමිණෙන ලාංකිකයින් දින 14 ක් නිරෝධායනයට ලක් කරන ලෙසයි. ජන රාශිය බහුල අවස්ථා සහ උත්සව සීමා කිරීමට ද එහිදී තීරණය කෙරුණි."
    },
    {
        "content": "ශ්‍රී ලංකා නාවික හමුදාව, සුව සැරිය ගිලන් රථ සේවය, වරාය ගිණි නිවීමේ අංශය හා වරාය අධිකාරියේ සෞඛ්‍ය නිලධාරීන් මෙන්ම ජාතික නිරෝධායන ඒකකයේ වෛද්‍යවරු පිරිසක් එක්ව විශේෂ පෙරහුරුවක් සිදු කර තිබේ. කොළඹ වරාය පරිශ්‍රයට පිවිසෙන නව කොරෝනා වෛරසය ආසාදනය වූ බවට සැක කෙරෙන පුද්ගලයන් රොහල්ගත කිරීමේ දී අනුගමනය කළ යුතු ක්‍රියාමාර්ග සම්බන්ධයෙන් මෙම පෙරහුරුව සිදු කර ඇත. මෙරටට පැමිණෙන නෞකා මගින් බෝහෝ විදේශිකයන් පැමිණීම හා යම් හෙයකින් ආසාධනය වූ පුද්ගලයන් සිටියහොත් පිළිපැදිය යුතු ක්‍රියා මාර්ග මෙහිදී ප්‍රයෝගිකව සුදු කර තිබේ."
    },
    {
        "content": "එම විශ්වවිද්‍යාලයේ උපකුලපති මහාචාර්ය සුදන්ත ලියනගේ මහතා සඳහන් කළේ, සිසුවාට පහරදීමක් කර ඇති බවට අනාවරණ වුවහොත් වරදකරුවන්ට නීතිය ක්‍රියාත්මක කරන බවයි. උපකුලපතිවරයා සඳහන් කළේ, සිද්ධිය සම්බන්ධයෙන් විනයාධිකාරීවරයා මුලික පරීක්ෂණයක් ආරම්භ කර ඇති බවයි. සිසුවාගේ හිසේ අභ්‍යන්තර රුධිර වහනයක් හේතුවෙන් එම සිසුවා දැඩිසත්කාර ඒකකයට ඇතුළත් කර ඇති බව ජාතික රෝහලේ ප්‍රකාශකයෙකු සඳහන් කළේ ය. එම සිසුවා ශල්‍යකර්මයකට ද ලක් කර තිබේ. මේ අතර සිද්ධිය සම්බන්ධයෙන් අපක්ෂපාතී පරීක්ෂණයක් පවත්වා වගකිය යුත්තන්ට දඬුවම් දෙන බව විශ්වවිද්‍යාල ප්‍රතිපාදන කොමිසමේ සභාපති මහාචාර්ය සම්පත් අමරතුංග මහතා ප්‍රකාශ කළේ ය."
    },
    {
        "content": "ශ්‍රී ජයවර්ධනපුර විශ්වවිද්‍යාලයේ සිසුවෙකුට තුවාල සිදුකිරීම සම්බන්ධයෙන් අත්අඩංගුවට ගත් සිසුන් 05දෙනා ලබන 23 වැනිදා දක්වා රක්ෂිත බන්ධනාගාරගත කර තිබේ."
    },
    {
        "content": "පවතින වියළි කාලගුණය හේතුවෙන් ගම්පහ , කළුතර සහ මොණරාගල දිස්ත්‍රික්කවල ප්‍රදේශ රැසක ජල සැපයුමට බාධා එල්ල වී ඇතැයි ජාතික ජල සම්පාදන හා ජලාපවාහන මණ්ඩලය පවසයි. ජල සම්පාදන හා ජලපවාහන මණ්ඩලයේ සාමාන්‍යාධිකාරි ආර්.එච්. රුවිනිස් මහතා සඳහන් කළේ, එම ප්‍රදේශවල ජනතාවට බවුසර් මගින් ජලය ලබාදීම ආරම්භ කර ඇති බවයි. ජලය අරපිරිමැස්මෙන් භාවිතා කරන්නැයි ඔහු ජනතාවට දැනුම් දෙන්නේය. වියළි කාලගුණය තවදුරටත් පැවතියහොත් බදුල්ල , මහියංගනය , කුරුණෑගල ඇතුළු ප්‍රදේශ රැසකට ජලය ලබාදීම සම්බන්ධයෙන් ගැටලුකාරී තත්ත්වයක් මතුවන බව ද ආර්.එච්. රුවිනිස් මහතා ප්‍රකාශ කළේ ය. වියළි කාලගුණය හේතුවෙන් යම් ප්‍රදේශයක පානීය ජල ගැටලුවක් ඇතිවුවහොත් ඒ පිළිබඳ තොරතුරු 1939 දුරකතන අංකයට දැනුම් දෙන්නැයි ජල සම්පාදන හා ජලාපවාහන මණ්ඩලය ජනතාවගෙන් ඉල්ලීමක් කළේය."
    },
    {
        "content": "ඒ, ඉඩම් සංවර්ධන අධිකාරියේ ප්‍රධානත්වයෙනි. මෙම බෝට්ටු සේවාව මගින් බත්තරමුල්ල සිට වැල්ලවත්ත දක්වා මිනිත්තු 30 කින් ගමන් කළ හැකියි. බෝට්ටු සේවාවේ නඩත්තු කටයුතු සිදු කරන්නේ ශ්‍රී ලංකා නාවික හමුදාව විසින් ය. බෝට්ටු 4 ක් දැනට යොදවා ඇති අතර උදෑසන 6.00 සිට පස්වරු 6.00 දක්වා එක් බෝට්ටුව බැගින් ධාවනය වේ. මෙම බෝට්ටු සේවාව මගීන් වෙනුවෙන් දියත් වනනේ මේ මස 11 වැනි දා සිටයි."
    },
    {
        "content": "අද පැවති මාධ්‍ය හමුවකදී පැහැදිලි කළ සුසිල් ප්‍රේමජයන්ත මහතා ඒ පිළිබඳව දැනුම් දුන්නේය. ශ්‍රී ලංකා පොදුජන පෙරමුණත්, ශ්‍රී ලංකා නිදහස් පක්ෂයත් ඇතුළු පක්ෂ කිහිපයක් මීට පෙර ප්‍රකාශ කළේ නිදහස් පොදුජන සන්ධානය යටතේ මහ මැතිවරණයට තරග කරන බවය. එහෙත්, සුසිල් ප්‍රේමජයන්ත මහතා අද කළ මෙම අනාවරණයත් සමග තහවුරු වන්නේ මහ මැතිවරණයට ශ්‍රී ලංකා පොදුජන පෙරමුණ යන නමින් ඉදිරිපත්වන බවය. මේ අතර තමන් ශ්‍රී ලංකා පොදුජන පෙරමුණේ සාමාජිකයෙකු බැවින්, ඉදිරි මහ මැතිවරණයේදී එම පක්ෂයේ ජයග්‍රහණය වෙනුවෙන් දේශපාලන රැළි සඳහා සහභාගී වන බව ජනාධිපති ගෝඨාභය රාජපක්ෂ මහතා පවසයි. ජනාධිපතිවරයා ඒ බව සඳහන් කළේ, ජනාධිපති කාර්යාලයේදී අද මාධ්‍ය ආයතන ප්‍රධානීන් හමු වු අවස්ථාවේදීය."
    },
    {
        "content": "කිලිනොච්චිය යුද හමුදා බුද්ධි අංශ නිලධාරීන්ට ලද තොරතුරකට අනුව කළ මෙම මෙහෙයුමකදී ටිපර් රථයකින් ප්‍රවාහනය කරමින් සිටි කේරල ගංජා කිලෝග්‍රෑම් 320 ක් සමග සැකකරුවෙකු යුද හමුදාව අත්අඩංගුවට ගත්තේ ය. එලෙස අත්අඩංගුවට ගෙන ඇත්තේ,වව්නියාව , බණ්ඩාරිකුලම් ප්‍රදේශයේ පදිංචි 46 හැවිරිදි සැකකරුවෙකි. ගංජා තොගය හා සැකකරුවන් වැඩිදුර විමර්ශන සඳහා ජයපුරම් පොලීසියට භාරදුන් බව හමුදා ප්‍රකාශක බ්‍රිගේඩියර් චන්දන වික්‍රමසිංහ මහතා පැවසුවේ ය."
    },
    {
        "content": "නාවික හමුදා මාධ්‍ය ප්‍රකාශකවරයා පැවසුවේ, එම මත්ද්‍රව්‍ය තොගයේ වටිනාකම රු. මිලියන 1180ක් පමණ වන බවයි."
    },
    {
        "content": "දින 26 ක් පුරා ස්ව්ට්සර්ලනත්යේ ජිනීවා නුවර පැවැත්වෙන එක්සත් ජාතීන්ගේ මානව හිමිකම් පිළිබඳ සැසිවාරයේ දෙවැනි දිනය අදයි. කාන්තා අයිතිවාසිකම් සම්බන්ධයෙන් අද පැවැති සැසිවාරයේදී ලෝක නායකයින්ගේ අවධානය යොමු විය. එක්සත් ජාතීන්ගේ මානව හිමිකම් පිළිබඳ 43 වැනි සැසිවාරය පැවැත්වෙන්නේ රටවල් 180 කට අධික ප්‍රමාණයක රාජ්‍ය නායකයින් , විදේශීය අමාත්‍යවරුන් සහ රාජ්‍ය තාන්ත්‍රික නිලධාරීන්ගේ සහභාගීත්වයෙන් ය. කාන්තා අයිතිවාසිකම් දේශපාලන වුවමනාවන් වෙනුවෙන් විකල්පයක් ලෙස භාවිත නොකළ යුතු බව අද පැවැති සැසිවාරයේදී එක්සත් ජාතීන්ගේ මානව හිමිකම් පිළිබඳ මහකොමසාරිස් මිචලේ බැචලෙට් මහත්මිය අවධාරණය කළා ය. මේ අතර එක්සත් ජාතීන්ගේ මානව හිමිකම් පිළිබඳ 43 වැනි සැසිවාරයට සහභාගීවීම සඳහා විදේශ සබදතා අමාත්‍ය දිනේෂ් ගුණවර්ධන මහතා ජිනීවා නුවරට ළඟා විය. විදේශ සබඳතා අමාත්‍යාංශ ලේකම් රවිනාථ ආරියසිංහ මහතා නිවුස් ෆස්ට් කළ විමසීමකදී කියා සිටියේ විදේශ අමාත්‍යවරයා ස්ව්ට්සර්ලන්ත වේලාවෙන් හෙට පෙරවරු 10ට සැසිවාරය ඇමතීමට නියමිත බවයි."
    },
    {
        "content": "COLOMBO (News 1st) – කොරෝනා වෛරසය පිළිබඳව දැනුවත් කරමින් මාධ්‍ය හමුවක් අද සෞඛ්‍ය අමාත්‍යාංශයේදී පැවැත්විය. සෞඛ්‍ය අමාත්‍ය, පවිත්‍රා වන්නිආරච්චි මහත්මිය එහිදී විදෙස් සිට පැමි‍ණෙන ශ්‍රී ලාංකිකයින් පිළිබඳව වැඩිදුර අදහස් දැක්වුවාය. ඇය පැවසුවේ පවතින තත්ත්වය යටතේ දකුණු කොරියාව, ඉරානය සහ ඉතාලියෙන් පැමිණෙන සියළු දෙනා නිරෝධායන මධ්‍යස්ථානයකට යොමුකරන බවයි."
    },
    {
        "content": "COLOMBO ( News 1st) – මෙතෙක් නිසි ලෙස කිසිවෙකුට දඬුවම් නොලැබුණු ශ්‍රී ලංකාවේ විශාලතම මුළ්‍ය දුෂණය වන මහබැංකු බැඳුම්කර වංචාව සිදුවී අදට වසර 05ක් සම්පූර්ණ වේ. 2015 පෙබරවාරි 27 වන දින නිසි ක්‍රියාදාමයෙන් සහ උපායමාර්ගයන්ගෙන් බැහැරව ශ්‍රී ලංකා ඉතිහාසයේ සිදු වූ \nවිශාලතම මූල්‍ය වංචාව සිදුවිය. මෙම බැදුම්කර වංචාවට සම්බන්ධ පාර්ශ්වයන් වන්නේ, මේ වන විට රටින් පළාගොස් සිටින හිටපු මහ බැංකු අධිපති \nඅර්ජුන මහේන්ද්‍රන්, පර්පචුවල් ට්‍රෙෂරීස් සමාගම, පර්පචුවල් ට්‍රෙෂරීස් සමාගම හිමිකරු අර්ජුන් ඇලෝසියස්, පර්පචුවල් \nට්‍රෙෂරීස් සමාගම ප්‍රධාන විධායක නිලධාරී කසුන් පාලිසේන යන අයයි. හිටපු අගමැති රනිල් වික්‍රමසිංහ මහතාගේ යහපාලන ආණ්ඩුවේ හිටපු අමාත්‍යවරුන් මෙන්ම මන්ත්‍රීවරුන් ඇතුළු තවත් \nබොහෝ දෙනෙක් මෙම වංචාවට සම්බන්ධ බවට හා මුදල් ගෙන ඇති බවට චෝදනා එල්ල කෙරුණි. මීට වසර පහකට පෙර අද වැනි දිනක ශ්‍රී ලංකා මහ බැංකුව රුපියල් බිලියනයක බැදුම්කර සඳහා ලංසු ඉදිරිපත් කළේය. හිටපු මහබැංකු අධිපති අර්ජුන් මහේන්ද්‍රන් රුපියල් බිලියනයක් දක්වා වූ බැඳුම්කර නිකුත් කිරීමේ තීරණය වෙනස්කර \nරුපියල් බිලියන 10 දක්වා වූ ලන්සු භාරගැනීමට තීරණය කළේය. එම බිලියන 10ක බැදුම්කරවලින් විශාල කොටසක් පර්පෙචුවල් ට්‍රෙෂරීස් සමාගමට හිමිවිය. ඉන් කොටසක් ලබාගෙන ඇත්තේ ඉතාමත් ඉහළ පොලී අනුපාතයකටයි. වසර දෙකක් පුරා බොහෝ පාර්ශව මෙය සාධාරණීකරණයට ලක්කළ අතර 2016 මාර්තු මාසයේදී දෙවැනි බැඳුම්කර \nගනුදෙනුව සිදුවිය. 2016 දී සුනිල් හඳුන්නෙත්ති මහතා ප්‍රමුඛ කෝප් කමිටුවෙන් හෙළිදරව් වුයේ මහබැංකු බැඳුම්කර ගනුදෙනුවට \nමහබැංකුවේ හිටපු අධිපති අර්ජුන මහේන්ද්‍රන් සෘජුවම වගකිව යුතු බවයි. එහෙත් එවක රජය කිසිදු ක්‍රියාමාර්ගයක් නොගත්තේය. 2017 වසරේදී එවක ජනාධිපතිවරයා වූ මෛත්‍රීපාල සිරිසේන මහතා විසින් පත්කළ ජනාධිපති කොමිසමේදී අර්ජුන \nමහේන්ද්‍රන්, අර්ජුන ‍ඇලෝසියස්, කසුන් පාලිසේන, පර්පෙචුවල් ටෙෂරීස් සමාගම, ශ්‍රීලංකා මහබැංකුව සහ සේවක \nඅර්ථසාධක අරමුදලේ ඇතැම් නිලධාරීන් මහබැංකු බැදුම්කර වංචාවට සෘජුවම වගකිව යුතු බව එළිදරව් කෙරුණි. අර්ජුන ඇලෝසියස් හා කසුන් පාලිසේන අත්අඩංගුවට ගෙන රක්ෂිත බන්ධනගාර ගත කෙරුණේ ඒ අනුවයි. හිටපු මහබැංකු අධිපති අර්ජුන මහේන්ද්‍රන් තවදුරටත් විදෙස් රටක සැගවී සිටින්නේ ඔහු උදර්පණය කිරීමේ පියවර රාශියක් \nද ගෙන ඇති පසුබිමකයි. මෙම වංචාව සිදුකළ අවස්ථාවේ අනුමාන කළ පාඩුව රුපියල් මිලියන 600කට අධිකය. මෙය ඉදිරි වසර 30කට අධික කාලයක් මෙරට ජනතාවට අහිතකර ලෙස බලපානු ඇති බව ආර්ථික වි‍ශේෂඥයින් අනුමාන \nකරයි."
    },
    {
        "content": "දක්ෂිණ අධිවේගී මාර්ගයේ මාතර, ගොඩගම සිට හම්බන්තොට දක්වා වන කොටස අද ජනතා අයිතියට පත් කෙරේ. මාර්ග සංවර්ධන අධිකාරියේ අධ්‍යක්ෂ ජනරාල් කමල් අමරවීර මහතා සඳහන් කළේ, මෙම කොටස කිලෝ මීටර් 56 ක දිගින් යුක්ත බවයි. දක්ෂිණ අධිවේගී මාර්ගයේ ගොඩගම සිට හම්බන්තොට දක්වා වූ කොටසට වන සතුන් ඇතුළු වීම වැළැක්වීම සඳහා විශේෂ පියවර ගෙන ඇති බව ද ඔහු ප්‍රකාශ කළේ ය."
    },
    {
        "content": "මොරටුව මහ නගර සභාවේ ගිනි නිවීම් ඒකකය සඳහන් කළේ, ගින්න නිවා දැමීම සඳහා සේවා රථ 4 ක් පිටත් කර යවා ඇති බවයි. ඊට අමතරව දෙහිවල – ගල්කිස්ස මහ නගර සභාවේ සේවා රථයක් ද ගින්න නිවා දැමීම සඳහා යොදවා ඇත. ඉන් කිසිදු ජීවිත හානියක් සිදු ව නැත."
    },
    {
        "content": "වව්නියාව – යාපනය මාර්ගයේ ඕමන්තේ ප්‍රදේශයේදී ඊයේ රාත්‍රී බස් රථයක් හා ජීප් රථයක් එකිනෙක ගැටීමෙන් සිදු වූ රිය අනතුරින් මිය ගිය පුද්ගලයින් ගණන 5 දෙනෙකු දක්වා ඉහළ ගොස් තිබේ. අනතුරින් තුවාල ලැබූ පුද්ගලයින් 25 දෙනෙකු මේ වනවිට වව්නියාව රෝහලේ ප්‍රතිකාර ලබමින් සිටී. රෝහල් ප්‍රකාශකයෙකු පැවසුවේ, ඔවුන් අතරින් එක් අයෙකු දැඩි සත්කාර ඒකකයේ ප්‍රතිකාර ලබන බවයි. අනතුරින් පසු බස් රථය සහ ජීප් රථය සම්පූර්ණයෙන් ගිනි ගෙන තිබේ. පොලීසිය සඳහන් කළේ, සිද්ධිය විමර්ශය සඳහා එම ස්ථානයට අපරාධ ස්ථාන පරීක්ෂණ නිලධාරීන් හෙවත් සොකෝ පොලිස් කණ්ඩායම් යොමු කළ බවයි."
    },
    {
        "content": "COLOMBO (News 1st) – දිස්ත්‍රික්ක කිහිපයකට බලපා ඇති වියළි කාලගුණ තත්ත්වය හේතුවෙන් පුද්ගලයින් පහළොස් දහසකට අධික පිරිසක් පීඩාවට පත්ව ඇත. වියළි කාලගුණ තත්ත්වය හේතුවෙන් බලපෑම් සිදුව ඇත්තේ කෑගල්ල, රත්නපුර, මහනුවර සහ කලුතර යන දිස්ත්‍රික්කවලටයි. ස්වාභාවික ජල මූලාශ්‍ර රැසකට උරුමකම් කියන කොත්මලේ මෙරට ජල විදුලි උත්පාදනයට විශාල දායකත්වයක් ලබාදුන්න ද මේ දිනවල පවතින වියළි කාලගුණ තත්ත්වයත් සමග කොත්මලේ ජනතාව බලවත් ගැටළුවකට මුහුණ පා සිටී. කොත්මලේ ජලාශයේ ජල මට්ටම මේ වනවිට සීඝ්‍රයෙන් පහත බැස ඇතැයි එහි කාර්යභාර ඉංජිනේරුවරයා සඳහන් කළේය. රණමුණේ ප්‍රදේශයේ තිබෙන ජල පිහිල්ලක් වෙත කොත්මලේ ගම්මාන රැසක ජනතාව වාහනවලින් පැමිණ ජලය රැගෙන යන අතර මෙම ගම්මාන කිහිපයේම නොසිඳී පවතින එකම ජල මූලාශ්‍රය මෙයයි. මේ අතර යටියන්තොට ,මගම්මන ගඟ ඉහළ ප්‍රදේශයේ ජනතාව ද වියළි කාලගුණයේ දැඩි බලපෑමට මුහුණ දී සිටියි. ස්වාභාවික මූලාශ්‍රවලින් සකස් කළ ජල පිහිලි සියල්ල මේ වනවිට අක්‍රිය වී ඇති අතර ඒවායින් ගලාවිත් දිගු කලක් රැදී තිබෙන අපිරිසිදු ජලය භාවිත කිරීම හැර ඔවුන්ට වෙනත් විකල්පයක් නැත. එම ජනතාව පැවසුවේ මේ ජලය කිසිසේත් බීමට සුදුසු නොවන බවයි."
    },
    {
        "content": "COLOMBO (News 1st ) – ගලෙන්බිඳුණුවැව ප්‍රාදේශීය ලේකම් කොට්ඨාසයේ ගොවීන් කීඩෑ උවදුරක් නිසා පීඩාවට පත්ව ඇත. ගලෙන්බිඳුණුවැව ප්‍රාදේශීය ලේකම් කොට්ඨාසයේ හුරුළුවැව යටතේ කුඹුරු අක්කර 10,400ක් පමණ වගා කරන අතර \nඔවුන් පසුගිය කාලය තුළ පොහොර ගැටලුවෙන් හා වන අලි තර්ජනයෙන් මෙන්ම ජල හිඟයෙන් ද පීඩා විඳියි. මෙම ගොවීන් මෙම කන්නයේ වගා කටයුතු සිදු කළේ දහසක් බලාපොරොත්තු සමගිනි. මේ වනවිට ඔවුන් සති කිහිපයක සිට පැතිරී යන කීඩෑ උවදුරකට මුහුණ පා ඇත. ගැටලෑව, දුටුවැව ඇතුළු ප්‍රදේශ රැසක කුඹුරු අක්කර 2000කට පමණ මේ කීඩෑ උවදුරින් බලපෑම් සිදුව ඇති බව ගොවීන් පවසයි."
    },
    {
        "content": "COLOMBO (News 1st) – හෙරොයින් ග්‍රෑම් 500ක් සමග සැකකරුවන් 4ක් සහ සැකකාරියන් දෙදෙනෙකු පිළියන්දල, දැල්තර ප්‍රදේශයේදී පොලීසිය විසින් අද අත්අඩංගුවට ගනු ලැබ තිබේ. මෙහි ප්‍රධාන සැකකාරිය පදිංචි කුළී නිවසේදී අනෙකුත් සැකකරුවන් සමග හෙරොයින් අසුරමින් සිටියදී  ඔවුන් අත්අඩංගුවට ගත් බව පොලීසිය පවසයි. පොලිසිය සඳහන් කරන්නේ අදාළ හෙරොයින් තොගයේ වටිනාකම රුපියල් ලක්ෂ 60 ක් වන බවය. අත්අඩංගුවට ගත් සැකකරුවන් අවුරුදු 17 , 28 , 36 හා 52 වයස්වල පසුවේ. සැකකාරියන් දෙදෙනා අවුරුදු 27 සහ 47 යන වයස්වල පසුවන බව පොලීසිය සඳහන් කළේ ය. ඔවුන් හෙට කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මේ පිළිබඳ ව පිළියන්දල පොලීසිය විසින් වැඩිදුරටත් විමර්ශන සිදු කරනු ලැබේ."
    },
    {
        "content": "1. : හෙරොයින් ග්‍රෑම් 500ක් සමග සැකකරුවන් 4ක් සහ සැකකාරියන් දෙදෙනෙකු පිළියන්දල, දැල්තර ප්‍රදේශයේදී පොලීසිය විසින් ඊයේ අත්අඩංගුවට ගනු ලැබ තිබේ. 2.  : දකුණු කොරියාවේ කොරෝනා වෛරසය ව්‍යාප්තවීම හමුවේ එරට වෙසෙන ලාංකිකයින්ගේ සුරක්ෂාව සම්බන්ධයෙන් සමීපව නිරීක්ෂණය කරමින් සිටින බව විදේශ කටයුතු අමාත්‍යාංශය පවසයි. 3.  සරුසාර පොළොන්නරුව, පුලස්තිපුර මේ වනවිට අව්වෙන් වියැළී ගොස් තිබෙන්නේ ගොවි ජනතාව අසරණ කරමිනි. වියළි කාලගුණයෙන් පුද්ගලයින් දෙලක්ෂ තිස් දහසකට ආසන්න පිරිසක් පීඩාවට පත්ව ඇතැයි ආපදා කළමනාකරණ මධ්‍යස්ථානය පවසයි. 4.  : අප්‍රේල් 21 සිදුවූ ත්‍රස්ත ප්‍රහාරය සම්බන්ධයෙන් සොයා බැලීමට පත් කළ ජනාධිපති කොමිසම හමුවේ ලබන 28 වනදා පෙනී සිටින ලෙස පාර්ලිමේන්තු මන්ත්‍රී විජයදාස රාජපක්ෂ මහතාට දැනුම් දී තිබේ. 1.   : ජාත්‍යන්තර ත්‍රස්ත විරෝධී මූල්‍යකරණ ප්‍රමිතීන්ට අනුකූලව කටයුතු කිරීමට අපොහොසත් වීම හේතුවෙන් ඉරානය අසාදු ලේඛනගත කර තිබේ. 1.  : බටහිර ඉන්දීය කොදෙව් කණ්ඩායමට එරෙහි එක්දින ක්‍රිකට් තරගාවලියේ පළමු තරගයෙන් ශ්‍රී ලංකාව එක් කඩුල්ලක තියුණු ජයක් ඊයේ වාර්තා කළේ ය."
    },
    {
        "content": "පක්ෂ විනය කඩ කළ මන්ත්‍රීවරුන්ට එරෙහි විනය පරීක්ෂණ මේ සතිය තුළ අවසන් කරන බව ශ්‍රී ලංකා නිදහස් පක්ෂය පවසයි. එහි ජ්‍යෙෂ්ඨ උප සභාපති මහාචාර්ය රෝහණ ලක්ෂ්මන් පියදාස මහතා සඳහන් කළේ, ඉන් අනතුරුව පක්ෂයේ මධ්‍යම කාරක සභාවට එහි තීන්දු ලබා දීමට නියමිත බවයි. ඩිලාන් පෙරේරා, එස්.බී දිසානායක, ලක්ෂ්මන් යාපා අබේවර්ධන හා ගාමිණි විජිත් විජයමුණි යන මන්ත්‍රීවරුන්ට එරෙහිව මෙම විනය පරීක්ෂණ ක්‍රියාත්මක ය. මේ අතර පක්ෂයේ තීරණවලට එරෙහිව යමින් කටයුතු කළ පළාත් සභා හා පළාත් පාලන මන්ත්‍රීවරුන් පිරිසකට එරෙහි විනය පරීක්ෂණ ද කඩිනමින් අවසන් කිරීමට සැලසුම් කර ඇති බව ද මහාචාර්ය රෝහණ ලක්ෂ්මන් පියදාස මහතා ප්‍රකාශ කළේ ය."
    },
    {
        "content": "අඩු ආදායම්ලාභී පවුල් සඳහා රැකියා ලක්ෂයේ වැඩපිළිවෙළට මේ වනවිට අයැදුම්පත් ලක්ෂ තුනකට අධික සංඛ්‍යාවක් ලැබී ඇති බව රාජ්‍ය පරිපාලන ස්වදේශක කටයුතු පළාත් සභා හා පළාත් පාලන අමාත්‍යංශය පවසයි. එහි ලේකම් සිරිපාල හෙට්ටිආරච්චි මහතා සඳහන් කළේ, ජනාධිපති කාර්යාලයට අනුබද්ධ බහු කාර්ය බලකායට මේ පිරිස බඳවා ගන්නා බවයි. ලබන 26,27,28 හා 29 යන දිනවල එම සම්මුඛ පරීක්ෂණ සිදු කෙරෙනු ඇති. ලේකම්වරයා සඳහන් කළේ, මේ පිළිබඳ සාකච්ඡා කිරීමට හෙට දිනයේ සියලු දිස්ත්‍රික් ලේකම්වරුන් ජනාධිපති කාර්යාලයට කැඳවා ඇති බවයි."
    },
    {
        "content": "උසස් පෙළ, සාමාන්‍ය පෙළ හා 5 ශ්‍රේණිය ශිෂ්‍යත්ව විභාගය සඳහා online ඔස්සේ අයැදුම් කිරීමේදී ඇතිවන ගැටලු පිළිබඳව තමන් දැනුවත් කරන ලෙස විභාග දෙපාර්තමේන්තුව සිසුන්ගෙන් ඉල්ලීමක් සිටී. අදාළ විභාග සඳහා online ඔස්සේ අයැදුම් කිරීමට හැකි මෘදුකාංගයක් මෙවර විභාග දෙපාර්තමේන්තුව හඳුන්වා දුන්නේ ය. එය භාවිත කරමින් උසස් පෙළ විභාගය සඳහා අයැදුම් කිරීමේ අවස්ථාව මේ වනවිට පවතින බව දෙපාර්තමේන්තුව ප්‍රකාශ කළේ ය. විභාග කොමසාරිස් ජනරාල් සනත් බී.පූජිත මහතා සඳහන් කළේ, මෘදුකාංගය ආශ්‍රිතව හට ගන්නා ගැටලු 1911 දුරකථන අංකයට හෝ පාසල් විභාග සංවිධාන ශාඛාවට දැනුම් දෙන ලෙසයි."
    },
    {
        "content": "පසුගිය ජනවාරි මාසයේ සිට පාර්ලිමේන්තු මන්ත්‍රී ඉෂාක් රහුමාන් මහතාට අපහාස වන අයුරින් සමාජ මාධ්‍ය ඔස්සේ අදාළ පුද්ගලයා විවිධ වීඩියෝපට නිකුත් කර තිබේ. තමා හා සම්බන්ධ හඬපට සහ වීඩියෝපට සැකකරු සතුව ඇති බවත් ඒවා ලබා දීමට නම් කප්පම් මුදලක් අවශ්‍ය බවත් පවසමින් සැකකරු තමාට තර්ජනය කළ බව මන්ත්‍රීවරයා පවසයි. එක්සත් ජාතික පක්ෂ පාර්ලිමේන්තු මන්ත්‍රී ඉෂාක් රහුමාන් මහතා ඊයේ ( 22) නිව්ස් ෆස්ට් සමග මේ පිළිබඳව අදහස් පළ කළේ ය. මෙලෙස අත්අඩංගුවට ගෙන ඇත්තේ ගල්කිරියාගම, බණ්ඩාරපොතාන ප්‍රදේශයේ පදිංචි 39 හැවිරිදි පුද්ගලයෙකි. සැකකරු ඊයේ (22) කැකිරාව දිසා මහේස්ත්‍රාත් අධිකරණයට ඉදිරිපත් කිරීමෙන් පසු ලබන මස 05 වැනිදා දක්වා රක්ෂිත බන්ධනාගාරගත කෙරිණි. මෙම සිදුවීම පිළිබඳව වියත් මග සංවිධානයේ මහාචාර්ය චන්න ජයසුමන මහතා ඊයේ පැවති ජනහමුවකදී මෙලෙස අදහස් පළ කළේ ය. මහචාර්ය චන්න ජයසුමන"
    },
    {
        "content": "ඒ, ජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂ යන මහත්වරුන්ගේ ප්‍රධානත්වයෙනි. කිලෝමීටර් 56 ක දිගකින් සමන්විත එම මාර්ග කොටසට අයත්වන පිවිසුම් දොරටු ගණන 5 කි. මෙම මාර්ගය විවෘත කිරීමත් සමග කොළඹ සිට පැය දෙක හමාරක් වැනි කාලයක් තුළ හම්බන්තොට නගරයට ගමන් කළ හැකි ය."
    },
    {
        "content": "ඒ, ජනාධිපති ගෝඨාභය රාජපක්ෂ මහතාගේ උපදෙස් මතයි. ජාතික බුද්ධි ප්‍රධානී මේජර් ජෙනරාල් ජගත් අල්විස් මහතාගේ ප්‍රධානත්වයෙන් යුත් එම කාර්ය සාධක බලකාය සාමාජිකයින් 6 දෙනෙකුගෙන් සමන්විත වේ. බුද්ධි අංශවල ජ්‍යෙෂ්ඨ නිලධාරීන් ද ඊට ඇතුළත් ය. එම කාර්ය සාධක බලකාය විසින් විමර්ශනවල ප්‍රගතිය ඇතුළත් වාර්තාවක් සතියකට වරක් ආරක්‍ෂක ලේකම් විශ්‍රාමික මේජර් ජෙනරාල් කමල් ගුණරත්න මහතා වෙත ඉදිරිපත් කළ යුතුවේ."
    },
    {
        "content": "ඒ අනුව, හම්බන්තොට සිට කොළඹට අය කෙරෙන අධිසුඛෝපබෝගී ලංගම බස් ගාස්තුව රුපියල් 880 කි. තංගල්ල සිට කොළඹට රුපියල් 680 ක් වන අතර හම්බන්තොට සිට මාකුඹුර දක්වා ගාස්තුව රුපියල් 810 ක් බව මගී ප්‍රවාහන කළමනාකරණ අමාත්‍යාංශය සඳහන් කළේ ය. තංගල්ල සිට මාකුඹුර දක්වා අය කෙරෙන බස් ගාස්තුව රුපියල් 610 කි. මෙම බස් සේවාවන් හෙට පෙරවරුවේ ආරම්භ වන්නේ තංගල්ල බස් නැවතුම්පොළේ සිටයි. දක්ෂිණ අධිවේගි මාර්ගයේ මාතර, ගොඩගම සිට හම්බන්තොට, බරවකුඹුක දක්වා කොටස අද පස්වරුවේ ජනතා අයිතියට පත් කෙරුණේ ජනාධිපති ගෝඨාභය රාජපක්ෂ මහතාගේ ප්‍රධානත්වයෙනි."
    },
    {
        "content": "COLOMBO (News 1st) – පොළොන්නරුව – හබරණ ප්‍රධාන මාර්ගයේ මින්නේරියේදී සිදුවූ රිය අනතුරකින් දෙදෙනෙකු මියගොස් තවත් අයෙකු තුවාල ලබා තිබේ. පොලීසිය පැවසුවේ බස් රථයක් හා මොටර් රථයක් එකිනෙක ගැටීමෙන් අනතුර සිදුව ඇති බවයි. මෝටර් රථයේ ගමන් කළ 52 හැවිරිදි කාන්තාවක් සහ 25 හැවිරිදි ඇයගේ පුත්‍රයා අනතුරින් මියගොස් තිබේ. තුවාල ලැබූ පියා හබරණ රෝහලේ ප්‍රතිකාර ලබන බව පොලීසිය සඳහන් කළේය."
    },
    {
        "content": "COLOMBO (News 1st) – වව්නියාව – යාපනය මාර්ගයේ, ඕමන්තේ ප්‍රදේශයේදී බස් රථයක් හා ජීප් රථයක් එකිනෙක ගැටීමෙන් පුද්ගලයින් 4 දෙනෙකු මියගොස් තිබේ. පොලිස් මාධ්‍ය ප්‍රකාශක පොලිස් අධිකාරී ජාලිය සේනාරත්න මහතා පැවසුවේ තවත් 20 දෙනෙකු ඉන් තුවාල ලබා රෝහල් ගතකර ඇති බවයි. අනතුරින් පසු බස් රථය සහ ජීප් රථය සම්පූර්ණයෙන් ම ගිනිගෙන තිබේ. ඔහු සඳහන් කළේ සිද්ධිය විමර්ශය සඳහා එම ස්ථානයට අපරාධ ස්ථාන පරීක්ෂණ නිලධාරීන් හෙවත් සොකෝ පොලිස් කණ්ඩායම් පැමිණ ඇති බවයි."
    },
    {
        "content": "සෞඛ්‍ය සේවා අධ්‍යක්ෂක ජනරාල්, විශේෂ වෛද්‍ය අනිල් ජාසිංහ මහතා සඳහන් කළේ, දින 14 ක කාලයක් ඔවුන් නිරීක්ෂණය කිරීමේ වැඩපිළිවෙළක් ද ක්‍රියාත්මක බවයි. කොරෝනා වෛරසයේ ව්‍යාප්තියත් සමග දකුණු කොරියාවේ වෙසෙන ශ්‍රී ලාංකිකයින්ගේ ආරක්ෂාව වෙනුවෙන් විශේෂ වැඩපිළිවෙළක් ක්‍රියාත්මක කර තිබේ. මේ වනවිට කොරෝනා හේතුවෙන් දකුණු කොරියාවේ මියගිය පුද්ගලයන් සංඛ්‍යාව 4 දක්වා ඉහළ ගොස් ඇති අතර ආසාදිතයින් සංඛ්‍යාව 556 කි. කොරෝනා වෛරසය ව්‍යාප්ත වීම ශීඝ්‍රයෙන් ඉහළ යාම හමුවේ දකුණු කොරියාවේ සංචාරය කිරීමෙන් වළකින්නැයි අමෙරිකානු රජය එරට පුරවැසියන්ට අනතුරු අඟවා තිබේ. ශ්‍රී ලාංකිකයින් විශාල පිරිසක් දකුණු කොරියාවේ ප්‍රදේශ රැසක සේවයේ නිරත වන අතර තානාපති අංශ පැවසුවේ ඔවුන්ගේ ආරක්ෂාව සම්බන්ධයෙන් අවශ්‍ය කටයුතු සිදුකරන බවයි. මේ අතර කොරෝනා ව්‍යාප්තිය වැළැක්වීම සඳහා ඉතාලිය දැඩි ක්‍රියාමාර්ග ගෙන ඇතැයි විදෙස් වාර්තාවල සඳහන් ය. ඉතාලියේ නගර රැසක් වසා දැමීමට තීරණය කර තිබේ. කොරෝනා හේතුවෙන් දෙදෙනෙකු මියගොස් ඇති අතර, ආසාදනය වූවන් සංඛ්‍යාව 79 දක්වා ඉහළ ගොස් ඇතැයි සඳහන් ය. ශ්‍රී ලාංකිකයින් විශාල පිරිසක් ඉතාලියේ රැකියාවල නිරතවන අතර විදෙස් මාධ්‍ය වාර්තා කළේ අදාළ නගරවල වැසියන් 50,000 කට පමණ නිවෙස් තුළට වී සිටින්නැයි බලධාරීන් නියෝග කර ඇති බවයි. මේ අතර ඊයේ චීනයේ හුබෙයි පළාතේ පුද්ගලයන් 96 දෙනෙකු කොරෝනා හේතුවෙන් මියගොස් තිබේ."
    },
    {
        "content": "COLOMBO (News 1st) – මෙරට පාසල් 124 ක් ජාතික පාසල් ලෙස නම් කිරිමට තීරණය කර තිබේ. ඒ, ජාතික පාසල් ලෙස නම් කළ යුතු පාසල් හඳුනා ගැනීමේ සමීක්ෂණයේ වාර්තාවට අනුවයි. අධ්‍යාපන අමාත්‍යාංශයේ ලේකම් එම්.එච්.එම්.චිත්‍රානන්ද මහතා පැවසුවේ ඒ අනුව, අදාල පාසල් 124 තෝරාගෙන ඇත්තේ කිසිදු ජාතික පාසලක් නොමැති ප්‍රාදේශීය ලේකම් කොට්ඨාසවලින් බවයි. එම පාසල් ඉදිරි මාස කිහිපය තුළ ජාතික පාසල් ලෙස සංවර්ධනය කිරීමට අවශ්‍ය පියවර ගන්නා බව ද අධ්‍යාපන අමාත්‍යාංශ ලේකම්වරයා පැවසුවේය. මේ වනවිට මෙරට පිහිටි ජාතික පාසල් සංඛ්‍යාව 373 කි. මෙම පාසල් ජාතික පාසල් බවට පත් කිරිමත් සමග එම සංඛ්‍යාව 497 ක් දක්වා ඉහළ යනු ඇත."
    },
    {
        "content": "COLOMBO (News 1st) – වැලි ගොඩදැමීම සහ ප්‍රවාහනය වරප්‍රසාද ලත් කණ්ඩායමකට පමණක් සීමා වී ඇති බවට විවිධ පාර්ශව වලින් චෝදනා එල්ල වේ. මහවැලි ගඟේ වැලි ගොඩදැමීම දේශපාලන හිතවත්කම් මත සිදු වන බව ප්‍රධාන චෝදනාවකි. මහවැලි ගඟේ කන්තලේ, සිරිමංගලපුර වැලි මංකඩේ වැලි ගොඩදැමීම සඳහා ත්‍රිකුණාමලය දිසා වන නිලධාරීවරයා පුද්ගලයින් 120 දෙනෙකුට අවසර දෙමින් භූ විද්‍යා හා පතල් කාර්යාංශයේ ත්‍රීකුණාමලය කැණීම් ඉංජිනේරුවරයා වෙත ලිඛිතව දැනුම් දී තිබුණි. ඉකුත් ජනවාරි මාසයේ ඔහු එම ලිඛිත අවසරය නිකුත් කළේ පරිසර හා වන ජීවී සම්පත් අමාත්‍යවරයාගේ උපදෙස් අනුගමනය කරමිනි. බලපත්‍රලාභීන් 120 දෙනා අතරින් 70 දෙනෙකුම සිටින්නේ ත්‍රිකුණාමලය දිස්ත්‍රික්කයෙන් පිටත ප්‍රද්ශවලයි. ඔවුන් ගම්පහ-දිවුලපිටිය, අනුරාධපුරය, කැකිරාව, තලාව, මීගමුව, කොටදෙණියාව, කුරුණෑගල -මිනුවන්ගැටේ, අකුරව, වරකාපොළ, දෙහිඕවිට, ගම්පොළ, හංවැල්ල , මහනුවර, ගොමගොඩ, මාතර – කැකණදුර ඇතුළුප්‍රෙද්ශ ගණනාවක පදිංචිකරුවන් ය. කෝට්ටේ මන්ත්‍රී නිවාසයක පදිංචිකරුවෙකු ද බලපත්‍රලාභී ලැයිස්තුවේ‍ සිටින බව සඳහන් වන නමුත් තොටුපොළ පිහිටි සිරිමංගලපුර ප්‍රදේශයේ කිසිදු පදිංචිකරුවෙකු ලැයිස්තුවේ නොමැත. සිරිමංගලපුර ඇතුළු ප්‍රදේශ ගණනාවකින් 3000කට ආසන්න පිරිසක් පසුගිය මස 27 වෙනිදා වැලි බලපත්‍ර ලබා ගැනීමට කන්තලේ අඩවි වන නිලධාරී කාර්යාලයට පැමිණ සිටියහ. මහවැලි ගඟේ වැලි ගොඩ දැමීමට අවසර ඇත්තේ සතියේ දින 3 ක පෙරවරු 8 සිට සවස 6 දක්වා පමණි. සති අන්තයේ වැලිගොඩ දැමීමට කිසිදු අවසරයක් නොමැති නමුත්, ඊයේ ද සිරිමංගලපුර වැලිමංකඩෙන් වැලි ගොඩදැමීම සිදු කෙරුණි."
    },
    {
        "content": "එය මාර්තු 20 වැනි දා අවසන් වේ. ලබන 26 වැනි දා සමුළුවේදී ශ්‍රී ලංකාව පිළිබඳ අවධානය යොමු කිරීමට නියමිතවේ. මෙවර සමුළුවට ශ්‍රී ලංකාව ඉදිරිපත් කරන යෝජනා ගණන 5 කි. එහිදී 30/1, 40/1 දරණ යෝජනාවල සමඅනුග්‍රාහකත්වයෙන් ඉවත්වීම පිළිබඳව නිල වශයෙන් දැනුම් දෙනු ඇති. විදේශ සබඳතා අමාත්‍ය දිනේෂ් ගුණවර්ධන මහතා 26 වැනි දා සමුළුව අමතා අදාළ යෝජනා ඉදිරිපත් කිරීමට නියමිතයි."
    },
    {
        "content": "දෙහිවල – ගල්කිස්ස මහ නගර සභාවේ ගිනි නිවීම් ඒකකය සඳහන් කළේ, ගින්න නිවා දැමීම සඳහා සේවා රථ දෙකක් පිටත්කර යවා ඇති බවයි. ඊට අමතරව ගින්න නිවා දැමීම සඳහා මොරටුව නගර සභාවේ ගිනි නිවීම් ඒකකයෙන් ද සේවා රථ 2 ක් යොදවා ඇත. ගින්නට හේතුව මෙතෙක් අනාවරණය වී නොමැත."
    },
    {
        "content": "වසංගත රෝග විද්‍යා ඒකකයේ ජ්‍යෙෂ්ඨ වසංගත රෝග විද්‍යාඥ වෛද්‍ය සුදත් සමරවීර මහතා පැවසුවේ, දකුණු කොරියාවේ සිට පැමිණෙන පුද්ගලයින් කටුනායක ජාත්‍යන්තර ගුවන්තොටුපොළේදී විශේෂ පරීක්ෂාවකට ලක් කෙරෙන බවයි. අද උදෑසන වනවිට කොරෝනා බවට සැකකෙරෙන රෝගීන් 4 දෙනෙකු මෙරට රෝහල්වල ප්‍රතිකාර ලබන බව ද ඔහු පැවසුවේ ය. කොරෝනා ව්‍යාප්තියත් සමග දකුණු කොරියාවේ කර්මාන්තශාලා කිහිපයක් වසා දමා ඇතැයි දකුණු කොරියාවේ ශ්‍රී ලංකා තානාපති කාර්යාලය පවසයි. එහි කම්කරු අංශ ප්‍රධානී සෙනරත් යාපා මහතා පැවසුවේ, ඇතැම් පිරිස්වලට නිවාඩු ලබාදීමට ද පියවර ගෙන ඇති බවයි. පවතින තත්ත්වයත් සමග ශ්‍රී ලංකාවට යාමට කැමැත්තෙන් සිටින පුද්ගලයින් සඳහා අවශ්‍ය පහසුකම් සලසා දෙන බව ඔහු පැවසුවේ ය. මේ අතර ඉතාලියේ කොරෝනා ව්‍යාප්තිය සිදු වන ප්‍රදේශ ආශ්‍රිතව ශ්‍රී ලංකිකයින් දහසක් පමණ දිවිගෙවන බව එහි සිටින ශ්‍රී ලාංකිකයෙකු නිව්ස්ෆස්ට් වෙත පැවසුවේ ය."
    },
    {
        "content": "එහි ප්‍රකාශකයෙකු සඳහන් කළේ, අනිද්දා පැවැත්වෙන විශේෂ රැස්වීමක් සඳහා ඔවුන් කැඳවා ඇති බවයි. ඉදිරි මහ මැතිවරණය සම්බන්ධයෙන් එහිදී විශේෂ අවධානය යොමු කෙරෙන බව ඔහු සඳහන් කළේ ය."
    },
    {
        "content": "ඔහු එම ඇරයුම කරනු ලැබුවේ, මේ වනවිට පාර්ලිමේන්තු සංකීර්ණයේ පැවැත්වෙන මාධ්‍ය හමුවකට එක්වෙමිනි."
    },
    {
        "content": "ඒ, කොළඹ විශේෂ ත්‍රිපුද්ගල මහාධිකරණය හමුවේ නඩුව කැඳ වූ අවස්ථාවේදීය. අද දින නඩුව කැඳ වූ අවස්ථාවේදී පොලීසිය අධිකරණයට දැනුම් දුන්නේ, එම නඩුවට අදාළව අපරාධ පරීක්ෂණ දෙපාර්තමේන්තුව භාරයේ පැවැති ලේඛන ජනපති විමර්ශන කොමිෂන් සභාව භාරයට ගෙන ඇති බවයි. මේ අතර අද දින නඩුව කැඳ වූ අවස්ථාවේදී පොලීසිය දැනුම් දෙනු ලැබුවේ නිවසේ නොමැති බැවින් 14 වන විත්තිකාර අද්මිරාල් ඔෆ් ද ෆීල්ට් වසන්ත කරන්නාගොඩ මහතාට සිතාසි භාරදීමට නොහැකි වූ බවයි. ලබන 20 වැනි දා අධිකරණය හමුවේ පෙනී සිටින්නැයි දන්වා අද 4 වන වරටත් අධිකරණය අද්මිරාල් කරන්නාගොඩ මහතාට සිතාසි නිකුත් කළේ ය."
    },
    {
        "content": "සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා සඳහන් කළේ, ඔවුන් රැඳී සිටින සෞඛ්‍ය වෛද්‍ය නිලධාරී කොට්ඨාසවල මහජන සෞඛ්‍ය පරික්ෂකවරුන් මාර්ගයෙන් මෙම පරීක්ෂා කිරිම් සිදුකරන බවයි. ඔවුන්ට කොරෝනා රෝග ලක්ෂණ පහළ වුවහොත් කඩිනමින් ප්‍රතිකාර ලබා දීමට අවශ්‍ය සියලු ක්‍රියාමාර්ග ගෙන ඇති බව ද විශේෂඥ වෛද්‍ය අනිල් ජාසිංහ මහතා පැවසී ය. මේ අතර දකුණු කොරියාවේ සිට සිංහල හා හින්දු අලුත් අවුරුද්ද වෙනුවෙන් ගම්බිම් බලා පැමිණේ ශ්‍රී ලාංකිකයින් සම්බන්ධයෙන්ද විශේෂ උපදෙස් මාලාවක් නිකුත් කර ඇති බව සෞඛ්‍ය සේවා අධ්‍යක්ෂ ජනරාල්වරයා සඳහන් කළේ ය."
    },
    {
        "content": "නිවේදනයක් නිකුත් කරමින් එම විශ්වවිද්‍යාලය පවසන්නේ, ඊට අදාළ ඉදිරි පරීක්ෂණ ක්‍රියාත්මක බවයි. ගැල වූ CCTV කැමරා යළි සවි කිරීමට අවශ්‍ය පියවර ගන්නා බව ද විශ්වවිද්‍යාලය පැවසුවේ ය. මේ අතර 2017/2018 අධ්‍යයන වර්ෂය හෙටින් අවසන් වන බැවින් එදින පෙරවරු 8.00 සිට කැලණි විශ්වවිද්‍යාලයේ දළුගම පරිශ්‍රය සියලුම සිසුන්ට තහනම් ප්‍රදේශයක් බවට ප්‍රකාශයට පත් කර තිබේ. විශ්වවිද්‍යාලය නිවේදනය කළේ, ඒ අනුව හෙට පෙරවරු 8.00 ට පෙර සියලු සිසුන් නේවාසිකාගාරවලින් ඉවත් විය යුතු බවයි. සති අන්ත පශ්චාත් උපාධි පාඨමාලා, ඩිප්ලෝමා පාඨමාලා, සහතික පත්‍ර පාඨමාලා ද ඊට අදාළ සියලුම විභාග නැවත දැනුම්දෙනතුරු නොපැවැත්වෙන බව කැලණිය විශ්වවිද්‍යාලය නිකුත් කළ නිවේදනයේ වැඩිදුරටත් සඳහන් ය. මේ අතර කැලණිය විශ්වවිද්‍යාලයේ CCTV කැමරා ගැලවීමේ සිද්ධියට සම්බන්ධ භික්ෂුන්වහන්සේ නමක් ඇතුළු සිසුන් 3 දෙනෙකු ලබන මස 03 වැනි දා දක්වා රක්ෂිත බන්ධනාගාරගත කෙරුණි. ඒ, ඔවුන් අද මහර මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි. විශ්වවිද්‍යාලයේ CCTV කැමරා පද්ධතියට හානි කිරීම සම්බන්ධයෙන් ඊයේ සිසුන් 16 දෙනෙකු අත්අඩංගුවට ගෙන ඉන් 12 දෙනෙකු පොලිස් ඇප මත මුදා හැරිණි."
    },
    {
        "content": "පොලිස් මාධ්‍ය ප්‍රකාශක, පොලිස් අධිකාරි ජාලිය සේනාරත්න මහතා පැවසුවේ, ඔවුන් කිරිබත්ගොඩ පොලීසියට පැමිණ භාරවීමෙන් අනතුරුව අත්අඩංගුවට ගත් බවයි. ඉන් 4 දෙනෙකු සිසිටිවි පද්ධතියට හානි කිරීමේ සිද්ධියට සෘජුවම සම්බන්ධ අය බව හඳුනා ගෙන තිබේ. ප්‍රකාශ සටහන් කර ගැනීමෙන් අනතුරුව ඔවුන් අධිකරණය වෙත ඉදිරිපත් කිරීමට නියමිතයි. මේ අතර කැලණිය විශ්වවිද්‍යාලයේ CCTV කැමරා පද්ධතියට හානි කිරීමෙන් සිදුව ඇති පාඩුව රුපියල් මිලියන 2.3 ක් බව එහි මාධ්‍ය අධ්‍යක්ෂ, ජ්‍යෙෂ්ඨ කථිකාචාර්ය විජයානන්ද රූපසිංහ මහතා පැවසී ය. ඔහු සඳහන් කළේ, CCTV කැමරා 19 කට සිසුන් හානි කර ඇති බවයි. සිද්ධිය සම්බන්ධයෙන් මේ වනවිට සිසුන් 40 ක් පමණ හඳුනා ගෙන තිබේ. ඔවුන් සම්බන්ධයෙන් වන විනය පරික්ෂණ අද සනාථන සභාවට යොමු කිරීමෙන් අනතුරුව සිදුකරන බව විජයානන්ද මහතා වැඩිදුරටත් පැවසී ය. මේ අතර එම කැමරා පද්ධතිවලට හානි කළ පුද්ගලයින්ට එරෙහිව පොදු දේපළ පනත යටතේ නීතිය ක්‍රියාත්මක කරන බව උසස් අධ්‍යාපන අමාත්‍ය බන්දුල ගුණවර්ධන මහතා පවසයි. අමාත්‍යවරයා සඳහන් කළේ, විශ්වවිද්‍යාල ප්‍රතිපාදන කොමිෂන් සභාවට ඒ සම්බන්ධයෙන් උපදෙස් දී ඇති බවයි."
    },
    {
        "content": "ජනාධිපතිවරයා මෙම උපදෙස් ලබාදුන්නේ ගාල්ල උඩුගම, හෝමාදොළ රාජගිරි ලෙන් විහාරස්ථානයේ පැවති දිස්ත්‍රික් සම්බන්ධීකරණ කමිටු රැස්වීමේදීයි. එහිදී ප්‍රදේශවාසීන් පැවසුවේ කටුපොල් වගාව හේතුවෙන් ප්‍රදේශයේ දැඩි ජල හිඟයක් මතුව ඇති බවයි. ඒ පිළිබඳව විධිමත් පාරිසරික අධ්‍යයනයක් සිදුකරන ලෙස ද ජනාධිපතිවරයා උපදෙස් ලබාදී ඇත. පරිසරයට හානියක් වන්නේ නම් කටුපොල් වගාවෙන් ලැබෙන ලාභයෙන් ඵලක් නොවන බව ද එහිදී ජනාධිපතිවරයා පෙන්වා දී තිබේ. මේ අතර රබර් වගාව නගා සිටුවීම සඳහා රබර් ආනයනය වහාම නතර කිරීම පිළිබඳව ද මෙහිදී ජනාධිපතිවරයාගේ අවධානය යොමු විය. නව තාක්ෂණය යොදා ගනිමින් ඉංග්‍රිසි, ගණිත හා විද්‍යා විෂයන් ඉගැන්වීමට පහසුකම් සලසන ලෙස ද ජනාධිපතිවරයා එම රැස්වීමේදී පැවසු බව ජනාධිපති මාධ්‍ය අංශය සඳහන් කළේ ය."
    },
    {
        "content": "අමාත්‍යවරයා මේ බව සඳහන් කළේ, අද පැවති මාධ්‍ය හමුවකදී මාධ්‍යවේදීන් නැගූ පැනයකට පිළිතුරු වශයෙනි."
    },
    {
        "content": "ගොවීන්ට තම අස්වැන්න සඳහා සාධාරණ මිලක් ලබා දීම මෙහි අරමුණු බව අමාත්‍යවරයා ප්‍රකාශ කළේ ය. විශ්වවිද්‍යාල සිසුන්ට ලබා දෙන මහපොළ ශිෂ්‍යාධාර සංඛ්‍යාව වැඩි කිරිමට ද කැබිනට් අනුමැතිය හිමිව තිබේ. ඒ උසස් අධ්‍යාපන අමාත්‍යවරයා ඉදිරිපත් කළ කැබිනට් පත්‍රිකාවකට අනුවයි. ඒ අනුව දැනට පහළොස් දහසකට ලබා දෙන මහපොළ ශිෂ්‍යාධාර සංඛ්‍යාව 20000 ක් දක්වා වැඩි කිරීමට නියමිත බව රජය පැවසී ය. මීට සමගාමිව මහපොළ අරමුදල ද රුපියල් බිලියන 10.5 සිට රුපියල් බිලියන 20 ක් දක්වා වැඩි කිරීමට ද සැලසුම් සකස් කර තිබේ. සංචාරක සංවර්ධන බද්ද අය නොකිරිමේ සහන කාලය අප්‍රේල් 30 වැනිදා දීර්ඝ කිරීමට කැබිනට් මණ්ඩලය තීරණය කර තිබේ. අප්‍රේල් 21 ප්‍රහාරයෙන් පසු මෙම බද්ද අය කිරිම නතර කෙරුණේ මෙරට සංචාරක කර්මාන්තය යළි ප්‍රවර්ධනය කිරිමේ අරමුණිනි. එය පසුගිය ජනවාරි පළමු වැනිදායින් අවසන් විය."
    },
    {
        "content": "COLOMBO (News 1st) – තණමල්විල වැල්ලවාය ප්‍රධාන මාර්ගයේ කහ ඉර මතදි සිදු වූ රිය අනතුරක් හේතුවෙන් පාසල් සිසුවියක් ජිවිතක්ෂයට පත් විය. මෙලෙස මිය ගොස් ඇත්තේ ඌව – කුඩාඔය, කිතුල් කොටේ මහාවිද්‍යාලයේ 04 වන ශ්‍රේණියේ ඉගනුම සංජනා නෙතුමිණි නැමැති දැරියකි. ඌව-කුඩාඔය,පතන යාය ප්‍රදේශයේ පදිංචි කුඩා නෙතුමිණි මව පමණක් සිටින, පවුලේ එකම දැරියයි. දැරිය මෙම අනතුරුට මුහුණ දුන්නේ තණමල්විල – වැල්ලවාය මාර්ගයේ කුඩාඔය අලියගහ කන්ද ප්‍රදේශයේ දි සංචාරකයින් රැගත් බස් රථයක ගැටිමෙනි. දැරිගේ යෙහෙළියක් මෙම මාරක අද්දැකිමට මුහුණ දුන් නමුත් ඇයට අනතුරින් කිසිඳු හානියක් නොමැත. දැරිය අනතුරට ලක් කළ බස් රථය මේ වනවිට තණමල්විල පොලීසිය විසින් අත්අඩංගුවට ගෙන තිබේ. නමුත් සිද්ධිය සම්බන්ධයෙන් නීතිය නිසි ලෙස ක්‍රියාත්මක නොකරන බවට චොදනා කරමින් තණමල්විල – වැල්ලවාය මාර්ගය, කුඩාඔය අලියගහ කන්ද ප්‍රදේශයෙන් හරස් කරමින් ප්‍රදේශවාසීන් විරොධතාවයේ නිරත වුණේය. අනතුරුව තණමල්විල පොලීසියේ නිලධාරියකු පැමිණ පරික්ෂණ සාදාරණව සිදු කරන බවට දුන් පොරොන්දුවත් සමග පිරිස් විසිර ගියාය."
    },
    {
        "content": "නීතිඥ රජීව් අමරසුරිය මහතා ශ්‍රී ලංකා නීතිඥ සංගමයේ නව ලේකම්වරයා අද තේරී පත් විය. එහිදී රජීව් අමරසුරිය මහතා ඡන්ද 3575 ක් ලබාගත් අතර ලේකම් ධුරයට ඉදිරිපත් වු නීතිඥ දිනූ ධර්මරත්න මහතා ලබාගත්තේ ඡන්ද 747 ක් පමණි."
    },
    {
        "content": "ඒ ඔහු විසින් පාර්ලිමේන්තුව හා ඉන් පිටතදී තවුහිද් ජමාද් සංවිධානයේ ක්‍රියාකාරකම් පිළිබඳව කළ අනාවරණ කිරිම් සම්බන්ධයෙන් සාක්ෂි විමසීම සඳහායි . මේ අතර කොළඹ දිශාව භාර නියෝජ්‍ය පොලිස්පති ලලිත් පතිනායක මහතා  ඊයේ කොමිසම හමුවේ සාක්ෂි ලබාදුන්නේ ය. මේ වනවිට ජනාධිපති කොමිසම හමුවේ සාක්ෂි ලබා දී ඇති පුද්ගලයින් සංඛ්‍යාව 74 කි. තවත් පුද්ගලයින් 571 දෙනෙකුගෙන් ප්‍රකාශ සටහන් කර ගෙන ඇති බව ජනාධිපති කොමිසම සඳහන් කළේ ය."
    },
    {
        "content": "දුම්රිය සාමාන්‍යධීකාරි ඩිලන්ත ප්‍රනාන්දු මහතා සඳහන් කළේ, දැනට එම දුම්රිය සඳුදා හා සිකුරාදා දිනවල පමණක් මාතලේ දක්වා ධාවනය වන බවයි. නව කාලසටහන් අනුව සතියේ වැඩකරන දිනවල උදෑසන 6.30 ට මාතලේ සිට කොළඹ කොටුව දක්වාත් සවස 2.30ට කොළඹ කොටුවේ සිට මාතලේ දක්වාත් දුම්රිය ධාවනය කරවනු ඇති. මාතලේ මගී සංගම්වලින් කළ ඉල්ලීම් රැසක් සලකා බලා මේ තීරණය ගත් බවයි."
    },
    {
        "content": "පක්ෂ මහ ලේකම් අකිල විරාජ් කාරියවසම් මහතා සඳහන් කළේ, අද සවස 3 ට පක්ෂ නායක රනිල් වික්‍රමසිංහ මහතාගේ ප්‍රධානත්වයෙන් කෘත්‍යාධිකාරි මණ්ඩලය රැස්වන බවයි. සිරිකොත පක්ෂ මූලස්ථනයේදි පැවැත්වෙන මෙම රැස්විමේදී ඉදිරි දේශපාලන කටයුතු සහ මැතිවරණය සම්බන්ධයෙන් සාකච්ජා කිරීමට නියමිතව ඇති බව මහලේකම්වරයා සඳහන් කළේ ය. මේ අතර සමගි ජන බලවේගය පිහිටුවිමේ නිල උත්සවය ලබන 02 වනදා පැවැත්වේ. ඒ නෙළුම් පොකුණ රගහලේදී විපක්ෂ නායක සජිත් ප්‍රේමදාස මහතාගේ සහභාගිත්වයෙන් එදින පෙරුවරුවේයි."
    },
    {
        "content": "COLOMBO (News 1st): දැනට යෝජිත MCC හෙවත් මිලෙනියම් චැලෙන්ජ් කෝපරේෂන් ගිවිසුම අත්සන් නොකිරීමට කැබිනට් මණ්ඩලය තීරණය කර ඇති බවත් ගිවිසුම සංශෝධනය කිරීමට අමෙරිකාව සමග සාකච්ඡා කිරීමට රජය සූදානම් බව සම කැබිනට් ප්‍රකාශක බන්දුල ගුණවර්ධන මහතා පවසයි. ඔහු මේ බව සඳහන් කළේ, දැන් පැවැත්වෙන කැබිනට් තීරණ දැනුම් දීමේ මාධ්‍ය හමුවේදී ය. මේ අතර බන්දුල ගුණවර්ධන මහතා සඳහන් කළේ, MCC ගිවිසුම සම්බන්ධයෙන් සළකා බැලීමට පත් කළ කමිටුවේ අතුරු වාර්තාව අග්‍රාමාත්‍යවරයා විසින් කැබිනට් මණ්ඩලයට ඉදිරිපත් කළ බව ය."
    },
    {
        "content": "අද පැවැති මාධ්‍ය හමුවකදී එම පක්ෂයේ නායක රවුෆ් හකීම් මහතා මේ බව සඳහන් කළේ ය."
    },
    {
        "content": "පොලිස් විශේෂ කාර්ය බලකාය සඳහන් කළේ, අත්අඩංගුවට ගන්නා සැකකරු 2010 වර්ෂයේ දී වත්තල හුනුපිටිය ප්‍රදේශයේදී සිදුවූ කෝටි 7 ක මුදල් මංකොල්ලය හා 2019 වර්ෂයේදී පුද්ගලයෙකුට තියුණු ආයුධවලින් පහර දී තුවාල සිදු කිරිම ඇතුළු අපරාධ කිහිපයකට අත්අඩංගුවට ගෙන රක්ෂිත බන්ධනාගාරගත කර ඇප මත මුදා හැර සිටින සංවිධානාත්මක අපරාධකරුවෙකු බවයි. සැකකරුගෙන් ප්‍රශ්න කිරිමේදී අනවරණය වී ඇත්තේ කෙසෙල්වත්තේ දිනුක නමින් හැඳින්වෙන සංවිධානාත්මක අපරාධකරුගේ පාර්ශවයෙන් මෙම අයිස් සහ හෙරෝයින් මත්ද්‍රව්‍ය ලබාගෙන මත්ද්‍රව්‍ය ජාවාරමේ යෙදෙන බවයි. වැඩිදුර පරීක්ෂණ සඳහා සැකකරු රාගම පොලීසියට භාර දී තිබේ. ."
    },
    {
        "content": "COLOMBO (News 1st) : කුඩා ධීවර යාත්‍රා සඳහා කාලගුණික දත්ත ඇතුළු හදිසි අනතුරු ඇගවීම් පිළිබඳ දැනුම් දීමේ කෙටි පණිවුඩ සේවාවක් අද ආරම්භ කෙරෙයි. ඒ ධීවර දෙපාර්තමේන්තුවේ මෙහෙයවීමෙනි. දැනට මෙරට මුහුදේ ධීවර කටයුතුවල යෙදෙන කුඩා යාත්‍රා සංඛ්‍යාව 25000 කට අධිකයි. එහෙත් එම ධීවරයින්ට මෙතෙක් විධිමත් පරිදි හදිසි තොරතුරු දැනුම් දීමේ ක්‍රමවේදයක් ක්‍රියාත්මක නොවී ය. ධීවර දෙපාර්තමේන්තුව පැවසුවේ මෙම කොටි පණිවුඩ සේවාව මගින් හදිසි කාලගුණ වෙනස්වීම්, ඇතුළු කරුණු සම්බන්ධයෙන් ඔවුන් දැනුවත් කිරීමට නියමිත බවයි."
    },
    {
        "content": "ගිනි නිවීම් සේවා දෙපාර්තමේන්තුව සඳහන් කළේ, ගිනි නිවීම් රථ 4 ක් එම ස්ථානයට පිටත් කර යැවූ බවයි. අදාළ ගොඩනැගිල්ලේ පහළ මාලයේ යන්ත්‍රෝපකරණ ගබඩා කාමරයක ගින්න හටගෙන ඇත. මේ වනවිට ගින්න තරමක් දුරට පාලනය කර ඇතැයි ගිනි නිවීම් සේවා දෙපාර්තමේන්තුව පැවසුවේ ය."
    },
    {
        "content": "ජනාධිපතිතුමා මේ බව කියා සිටියේ, රාජ්‍ය ගිණුම් පිළිබඳ කාරක සභාව 2018 වර්ෂයේ මූල්‍ය පාලන නීතිරිති හා රෙගුලාසිවලට අනුගතවීමෙන් කාර්යය සාධනය පිළිබඳ සතුටුදායක ප්‍රතිඵල පෙන් වූ ආයතන ඇගයීමට ලක් කිරීම වෙනුවෙන් පාර්ලිමේන්තු සංකීර්ණයේ අද පැවති උත්සවයකදීය. එහිදී ඇගයීමට ලක් කළ පළාත් පාලන ආයතන 844 ක් අතුරින් තෝරාගත් රාජ්‍ය ආයතන 109 කට සම්මාන පිරිනැමුණි. රන් සම්මාන 55 ක්, රීදි සම්මාන 23 හා සම්මාන සහතික 31 ක් ප්‍රදානය කෙරිණි. විශිෂ්ටතා දැක්වූ ආයතන වෙත රන් සම්මාන පිරිනැමුවේ ජනාධිපතිතුමා විසිනි. එහිදී වැඩිදුරටත් අදහස් දැක් වූ ජනාධිපති ගෝඨාභය රාජපක්ෂ මහතා"
    },
    {
        "content": "ඒ පාසලේ විදුහල්පතිවරයා පොලිසියට කළ දැනුම් දීමක් අනුවයි. ළමුන් 250 ක් පමණ ඉගෙනුම ලබන මෙම විද්‍යාලය ප්‍රාථමික අංශයේ පන්ති පවත්වාගෙන යන පාසලකි. සිද්ධිය සම්බන්ධයෙන් මෙතෙක් කිසිදු සැකකරුවෙකු අත්අඩංගුවට ගෙන නොමැත."
    },
    {
        "content": "පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ, කතානායක කරූ ජයසුරිය මහතාගේ ප්‍රධානත්වයෙන් අද පැවති උසස් නිලතල පිළිබඳ කාරක සභාව හමුවට බැද්දගේ මහතා කැඳවා ඇති බවයි. එම අවස්ථාවට රවුෆ් හකීම්, ජෝන් අමරතුංග, ඩී. සිද්ධාර්ථන්, එරාන් වික්‍රමරත්න සහ එම්. ඒ. සුමන්තිරන් යන මහත්වරුන් සහභාගී වූහ."
    },
    {
        "content": "පොලිස් මූලස්ථානය සඳහන් කළේ, පොලිස් පරීක්ෂකවරුන් 8 දෙනෙකුට ද ස්ථාන මාරුවීම් ලබාදී ඇති බවයි. ජාතික පොලිස් කොමිසමේ අනුමැතිය පරිදි සේවයේ අවශ්‍යතා මත මෙම ස්ථාන මාරුවීම් හා පත් කිරීම් සිදු කර ඇත."
    },
    {
        "content": "COLOMBO ( News 1st) – මේ දිනවල පවතින උෂ්ණ අධික කාලගුණය හේතුවෙන් මිනිස් සිරුරට අහිතකර බලපෑම් ඇතිවිය හැකි බව සෞඛ්‍ය අංශ පෙන්වා දෙන්නේ ය. ප්‍රජා වෛද්‍ය විශේෂඥ කපිල ජයරත්න මහතා සඳහන් කළේ, මේ පිළිබඳව කුඩා දරුවන් , අවුරුදු 65 ට වැඩි පුද්ගලයින් සහ තරබාරු පුද්ගලයින් සහ රෝගී පුද්ගලයින් විශේෂ අවධානය යොමු කළ යුතු බවයි. ශරීරය වෙහෙසන අවස්ථාවලදී සෑම පැයකට වරක්ම ප්‍රමාණවත් ලෙස ජලය පානය කිරීම වැදගත් බව ඔහු පෙන්වා දෙන්නේය. මේ උෂ්ණ අධික කාලගුණය හමුවේ පිළිපැදිය යුතු සෞඛ්‍ය ආරක්ෂිත පිළිවෙත් පිළිබඳව පැහැදිලි කරන ප්‍රජා වෛද්‍ය විශේෂඥ කපිල ජයරත්න මහතා සඳහන් කළේ, අධික හිරු රශ්මියට නිරාවරණය නොවන ලෙස ය. මේ අතර හෙට දිනයේ වයඹ, බස්නාහිර, දකුණ සහ සබරගමුව පළාත්වලට සහ මන්නාරම දිස්ත්‍රික්කයේ ඇතැම් ස්ථානවල උණුසුම් කාලගුණ තත්ත්වයක් පැවතිය හැකි බව කාලගුණ විද්‍යා දෙපාර්තමේන්තුව පවසයි."
    },
    {
        "content": "COLOMBO (News 1st) – එක්සත් ජාතික පක්ෂයේ කෘත්‍යාධිකාරී මණ්ඩලය අද පස්වරුවේ සිරිකොත පක්ෂ මූලස්ථානයේදී රැස් විය. කෘත්‍යාධිකාරී මණ්ඩලය රැස්වුණේ එක්සත් ජාතික පක්ෂ නායක රනිල් වික්‍රමසිංහ මහතාගේ ප්‍රධානත්වයෙනි. එක්සත් ජාතික පක්ෂ නියෝජ්‍ය නායක සජිත් ප්‍රේමදාස මහතා ඇතුළු කෘත්‍යාධිකාරී මණ්ඩල සාමාජිකයින් රැසක් ඊට එක්ව සිටියහ. එක්සත් ජාතික පක්ෂ කෘත්‍යාධිකාරී මණ්ඩල රැස්වීම ලබන ඉරිදා (01) යළි රැස්වීමට තීරණය කර තිබේ."
    },
    {
        "content": "එහි ප්‍රධාන වසංගත රෝග විද්‍යාඥ විශේෂඥ වෛද්‍ය සුදත් සමරවීර මහතා සඳහන් කළේ, ඔවුන් රැඳී සිටින ප්‍රදේශවල සිටින මහජන සෞඛ්‍ය පරීක්ෂකවරුන් මාර්ගයෙන් මෙම කටයුතු සිදු කරන බවයි. මේ අතර ඉතාලියෙන් හා දකුණු කොරියාවෙන් පැමිණෙන සියලු පුද්ගලයින් වෙනම මධ්‍යස්ථානවල රඳවා නිරෝධායනය කිරීමට ද තීරණය කර ඇති බව ඔහු සඳහන් කළේ ය. විශේෂඥ වෛද්‍ය සුදත් සමරවීර මහතා පැවසුවේ, ඒ සඳහා මධ්‍යස්ථාන කිහිපයක් කඩිනමින් සූදානම් කරන බවයි. කොරෝනා ආසානදනය වූ බවට සැකපිට පුද්ගලයින් 19 දෙනෙකු මේ වනවිට අංගොඩ බෝවන රෝග විද්‍යායතනය ඇතුළු රෝහල් කිහිපයක ප්‍රතිකාර ලබන බව ද ඔහු පැවසීය. වෛද්‍ය සුදත් සමරවීර මහතා සඳහන් කළේ, ඔවුන්ගේ සාම්පල මේ වනවිට පරීක්ෂණ සඳහා යොමු කර ඇති බවයි."
    },
    {
        "content": "රැකියාලාභී උපාධිධාරීන්ට මාස 02ක නායකත්ව පුහුණුවක් ලබාදීමට තීරණය කර තිබේ. ජනාධිපති මාධ්‍ය අංශය නිකුත් කළ නිවේදනයක දැක්වෙන්නේ රැකියාලාභී උපාධිධාරීන් 45,585 දෙනෙකු සඳහා පත්වීම් ලිපි රාජ්‍ය පරිපාලන, ස්වදේශ කටයුතු , පළාත් සභා සහ පළාත් පාලන අමාත්‍යාංශය විසින් නිකුත් කර ඇති බවයි. පත්වීම් ලද උපාධිධාරීන් තමන් අදාළ ප්‍රාදේශීය ලේකම්වරුන් වෙත පත්වීම් ලිපි භාරගත් බවට වාර්තා කළ යුතු වේ. ඒ අනුව, ප්‍රාදේශීය ලේකම්වරයා විසින් සිය ප්‍රාදේශීය ලේකම් කොට්ඨාසය තුළ ඇති ග්‍රාමීය සේවා ස්ථාන හෝ නාගරික දුෂ්කර සේවා ස්ථාන වෙත අදාළ උපාධිධාරීන් යොමු කරනු ඇතැයි එම නිවේදනයේ සඳහන් වේ. පත්වීම් ලබන සියලු උපාධිධාරීන් වසරක පුහුණු කාලයකට යටත් වන අතර ඉන් පළමු කන්ඩායම තෝරාගත් ප්‍රදේශවල මාස 02ක නායකත්ව පුහුණුවකට යොමු කෙරෙනු ඇති. දෙවන කණ්ඩායම අදාළ සේවා ස්ථානය තුළ සිය රාජකාරී කටයුතු පිළිබඳව හා සේවා ස්ථානය පිළිබඳව මාස 02ක අධ්‍යයනයක් කළ යුතු වේ. එම අධ්‍යයනයෙන් පසු එම ස්ථාන දියුණු කිරීම සඳහා ව්‍යාපෘති වාර්තාවක් සකස් කරනු ඇතැයි ජනාධිපති මාධ්‍ය අංශය සඳහන් කළේ ය. ජනාධිපති මාධ්‍ය අංශය නිකුත් කළ නිවේදනයේ දැක්වෙන්නේ 2021 මාර්තු මස පළමු වැනි දින සිට සියලු අභ්‍යාසලාභීන්ට සේවා මධ්‍යස්ථානයේ ස්ථිර පත්වීම් ලබාදෙන බවයි."
    },
    {
        "content": "1.  – සෞඛ්‍ය අංශ: මේ දිනවල පවතින උෂ්ණ අධික කාලගුණය හේතුවෙන් මිනිස් සිරුරට අහිතකර බලපෑම් ඇතිවිය හැකි බව සෞඛ්‍ය අංශ පෙන්වා දෙයි. 2.  ඩුප්ලිකේෂන් මාර්ගයේ බම්බලපිටිය හන්දිය ආසන්නයේ ඉදිකෙරෙන ගොඩනැගිල්ලක ඊයේ ගින්නක් හටගෙන තිබේ.ගිනි නිවීම් සේවා දෙපාර්තමේන්තුව සඳහන් කළේ, ගිනි නිවීම් රථ 4 ක් එම ස්ථානයට පිටත් කර යැවූ බවයි. 3.  : ශ්‍රී ලංකා මුස්ලිම් කොංග්‍රසය ඉදිරි මහ මැතිවරණයේදී සමගි ජන බලවේගයට සහය දැක්වීමට තීරණය කර තිබේ. 4.  : දැනට යෝජිත MCC හෙවත් මිලෙනියම් චැලෙන්ජ් කෝපරේෂන් ගිවිසුම අත්සන් නොකිරීමට කැබිනට් මණ්ඩලය තීරණය කර ඇති බවත් ගිවිසුම සංශෝධනය කිරීමට අමෙරිකාව සමග සාකච්ඡා කිරීමට රජය සූදානම් බව සම කැබිනට් ප්‍රකාශක බන්දුල ගුණවර්ධන මහතා පවසයි. 1.   සිරියානු හමුදාව එල්ල කළ ගුවන් ප්‍රහාරයකින් තුර්කි හමුදා සෙබළුන් 29ක් පමණ මියගොස් තිබේ. \n1.  ලොව ප්‍රමුඛ පෙළේ පා පැදි සවාරියක් වන මැද පෙරදිග පා පැදි සවාරියේ තවත් අදියර දෙකක් ඉතිරිව තිබියදී , එම සවාරිය නවතා දැමීමට සංවිධායකයින් පියවර ගෙන තිබේ."
    },
    {
        "content": "ගුවන් හමුදා මාධ්‍ය ප්‍රකාශක ගෲප් කැප්ටන් දූෂාන් විජේසිංහ මහතා සඳහන් කළේ, අද දහවල් ගින්න නිවීම සඳහා හෙළිකොප්ටර් යානය කටුනායක ගුවන් හමුදා කඳවුරේ සිට පිටත් කර යැවූ බවයි. හෙලිකොප්ටර් යානයේ පළමු ගමන්වාරයෙන් ගින්න නිවීමට නොහැකි වීම නිසා අද පස්වරුවේ ද නැවතත් ගින්න නිවීම සඳහා හෙලිකොප්ටර් යානය පිටත් කර යවා තිබේ."
    },
    {
        "content": "හෝර්ටන්තැන්න ජාතික වනෝද්‍යානය තුළදී අල්ලා ගන්නා ලද විශේෂ සත්ත්ව කාණ්ඩ 23 කට අයත් සතුන් 550 ක් සහ ශාක කොටස් තොගයක් රැස්කර රැගෙන යාමට තැත් කළ රුසියානු ජාතිකයින් තිදෙනෙකු මාර්තු 12 වැනි දින දක්වා රක්ෂිත බන්ධනාගාරගත කර තිබේ. ඒ, ඔවුන් අද නුවරඑළිය මහේස්ත්‍රාත් ප්‍රමෝද ජයසේකර මහතා හමුවට ඉදිරිපත් කිරීමෙන් අනතුරුවයි. හෝර්ටන්තැන්න ජාතික වනෝද්‍යානය තුළ සිටින දැනට මෙරටින් වඳවී යාමේ තර්ජනයට ලක්ව ඇති රතුදත්ත පොතට ඇතුළත් කර ඇති කටුස්සන්, ගෝනුස්සන්, ගෙම්බන්, හූනන්, ගොළුබෙල්ලන්, මකුළුවන්, සර්පයන් ඇතුළු සත්ත්ව විශේෂ මොවුන් අල්ලා ගන්නා ලද සතුන් අතරට අයත් වේ. මීට අමතරව වටිනා ශාක වර්ගවල කොටස් විශාල ප්‍රමාණයක් විශේෂ බහාලුම්වල බහා මෙරටින් රැගෙන යාමට තැත්කරමින් සිටියදී වනෝද්‍යාන නිලධාරීන් විසින් මොවුන් තුන්දෙනා අත්අඩංගුවට ගෙන අධිකරණය හමුවට අද ඉදිරිපත් කළේ ය. වඳවී යාමේ තර්ජනයට ලක්ව ඇති සමනල විශේෂ 10ක් , ශාඛ වර්ග 7ක් ,කටුස්සන් 12 ක්, මකුළුවෝ වර්ග 28 ක්, කුරුමිණියන් 176 ක් එම සතුන් අතර සිටින බව හෝර්ටන්තැන්න ජාතික වනෝද්‍යාන භාරකරු පී. එම්. පී. කේ. ප්‍රදීප් කුමාර මහතා සඳහන් කළේ ය. වනෝද්‍යාන නිලධාරීන් විසින් අත්අඩංගුවට ගෙන අධිකරණය හමුවට ඉදිරිපත් කරන ලද මිය නොගිය සතුන් නිදහස් කිරීමටත් අනෙකුත් සතුන් හඳුනා ගැනීමට කෞතුකාගාරය වෙත යැවීමටත් ශාක කොටස් පේරාදෙණිය උද්භිද උද්‍යානයට භාරදීමටත් සතුන් අල්ලා ගැනීමට භාවිතා කරන ලද රසායනික ද්‍රව්‍ය හඳුනා ගැනීම සඳහා රජයේ රස පරීක්ෂකවරයා වෙත යොමු කිරීමටත් පියවර ගන්නා ලෙස මෙහිදී මහේස්‍ත්‍රාත්වරයා වැඩිදුරටත් නියෝග කළේ ය. වඳවී යාමේ තර්ජනයට ලක්ව රතු දත්ත පොතට ඇතුළත් කර ඇති හෝර්ටන්තැන්න වනෝද්‍යානය තුළ සිටින සත්ත්ව කාණ්ඩ 23 කට අයත් සතුන් වර්ග 550 ක් විශේෂ ඇසුරුම්වල බහා හොර රහසේ රුසියාවට රැගෙන ගොස් ජාන මංකොල්ලයක නිරතවීමට මොවුන් තැත් කර ඇති බව හෝර්ටන්තැන්න වනෝද්‍යානය භාරකරු පී. කේ. ප්‍රදීප් කුමාර මහතා වැඩිදුරටත් පැවසුවේ ය."
    },
    {
        "content": "අද පෙරවරුවේ විපක්ෂ නායක කාර්යාලයට පැමිණි සජිත් ප්‍රේමදාස මහතා නිල කාර්යාලයේ හා වාහනවල යතුරු ආපසු භාරදුන්නේ විපක් ෂනායක ලේකම් අබ්දුල් නවුෆර් රහමාන් මහතාටයි."
    },
    {
        "content": "පාර්ලිමේන්තුව විසුරුවා හැරීමත් සමග වසර 05 සම්පූර්ණ නොකළ මන්ත්‍රීවරුන් 62 දෙනෙකුට විශ්‍රාම වැටුප අහිමි වී තිබේ. එම මන්ත්‍රීවරුන්ගෙන් 34 දෙනෙකු නියෝජනය කරන්නේ එක්සත් ජාතික පක්ෂයයි. මන්ත්‍රී විශ්‍රාම වැටුප අහිමිවන එක්සත් ජනතා නිදහස් සන්ධාන මන්ත්‍රීවරුන් සංඛ්‍යාව 17කි. මීට අමතරව ජනතා විමුක්ති පෙරමුණේ පාර්ලිමේන්තු මන්ත්‍රී වෛද්‍ය නලින්ද ජයතිස්ස මහතා හා දෙමළ ජාතික සන්ධානයේ මන්ත්‍රීවරුන් 06 දෙනෙකු ද පාර්ලිමේන්තු විශ්‍රාම වැටුප අහිමිවන මන්ත්‍රී කණ්ඩායමට ඇතුළත් වේ."
    },
    {
        "content": "පාර්ලිමේන්තුව ඊයේ මධ්‍යම රාත්‍රියේ සිට ක්‍රියාත්මකවන පරිදි විසුරුවා හැරියේ ය. ඊට අදාළ ගැසට් නිවේදනය ඊයේ රාත්‍රියේ නිකුත් කෙරුණු අතර මහ මැතිවරණය අප්‍රේල් මස 25 වැනිදා පැවැත්වීමට නියමිතයි. මෙවර පාර්ලිමේන්තු මැතිවරණය සඳහා නාමයෝජනා කැඳවීම මාර්තු මස 12 වැනිදා සිට 19 වැනිදා මධ්‍යහන 12 දක්වා සිදු කෙරේ. නව පාර්ලිමේන්තුව රැස්වීමේ දිනය මැයි මස 14 වනදා ලෙස ඊයේ රාත්‍රියේ නිකුත්කළ ගැසට් නිවේදනය මගින් ප්‍රකාශයට පත්කර තිබේ. මෙවර මැතිවරණය සඳහා යොදා ගනු ලබන්නේ 2019 ඡන්ද හිමි නාම ලේඛනයයි. ඒ අනුව, සුදුසුකම්ලත් ඡන්ද දායකයින් සංඛ්‍යාව එක්කෝටි හැට දෙලක්ෂ හැට තුන්දහස් අටසිය අසූ පහකි. මෙවර ද මෙරට වැඩිම ඡන්ද දායකයින් සංඛ්‍යාවක් සිටින දිස්ත්‍රික්කය බවට පත්ව ඇත්තේ ගම්පහ දිස්ත්‍රික්කයයි. එහි ඡන්ද දායකයින් සංඛ්‍යව දාහත් ලක්ෂ අසූපන්දහස් නමසිය හැට හතරකි. මෙරට අඩුම ඡන්ද දායකයින් සංඛ්‍යාවක් සිටින්නේ වන්නි මැතිවරණ දිස්ත්‍රික්කයේ ය. එම සංඛ්‍යාව දෙලක්ෂ අසූහත් දහස් විසි හතරක් බව මැතිවරණ කොමිසම සඳහන් කළේ ය. 2019 ඡන්ද හිමි නාම ලේඛනයට අනුව ගාල්ල දිස්ත්‍රික්කයේ පාර්ලිමේන්තු මන්ත්‍රී ආසන සංඛ්‍යාව 10 – 9 දක්වා අඩු වී ඇති අතර, බදුල්ල දිස්ත්‍රික්කයේ මන්ත්‍රී ආසන සංඛ්‍යාව 8 – 9 දක්වා වැඩිවී තිබේ."
    },
    {
        "content": "COLOMBO ( News 1st ) – ආනයනික මසුන් මත අය කෙරෙන විශේෂ වෙළඳ භාණ්ඩ බද්ද අද මධ්‍යම රාත්‍රියේ සිට ඉහළ දැමීමට තීරණය කර තිබේ. මෙතෙක් බදු සහන මත ආනයනික මසුන් කිලෝග්‍රෑම් එකක් සඳහා 10% ක් හෝ රුපියල් 100 බදු සහනයක් දී එයින් අයකරනු ලැබුවේ රුපියල් 25ක් පමණි. අද මධ්‍යම රාත්‍රියේ සිට එම විශේෂ වෙළඳ භාණ්ඩ බද්ද ආනයනික වටිනාකමින් 10%ක් හෝ කිලෝ ග්‍රෑම් එකකට රුපියල් 150ක් අය කෙරනු ඇත. නිවේදනයක් නික්තු කරන මුදල් අමාත්‍යංශය පවසන්නේ මුදල් අමාත්‍යවරයා මෙම තීරණය ගෙන ඇත්තේ දේශීය ධීවරයින් ආරක්ෂා කිරීමේ සහ නගා සිටුවීමේ පියවරක් ලෙස බවයි."
    },
    {
        "content": "1.  : මහ බැංකු බැඳුම්කර වංචා සම්බන්ධ විමර්ශනයට අදාළව හිටපු අමාත්‍ය රවී කරුණානායක, අර්ජුන ඇලෝසියස් සහ අර්ජුන මහේන්ද්‍රන් ඇතුළු පාර්ශව 12 කට එරෙහිව වරෙන්තු ලබාගෙන අත්අඩංගුවට ගෙන අධිකරණයට ඉදිරිපත් කරන්නැයි නීතිපතිවරයා වැඩබලන පොලිස්පතිවරයාට දන්වා තිබේ. 2. : පවතින තත්ත්වය යටතේ දකුණු කොරියාව, ඉරානය සහ ඉතාලියෙන් පැමිණෙන සියලු දෙනා නිරෝධායන මධ්‍යස්ථානයකට යොමුකරන බව සෞඛ්‍ය අමාත්‍ය, පවිත්‍රා වන්නිආරච්චි මහත්මිය පැවසුවාය. 3.  : ආනයනික මසුන් මත අය කෙරෙන විශේෂ වෙළඳ භාණ්ඩ බද්ද ඊයේ මධ්‍යම රාත්‍රියේ සිට ඉහළ දැමීමට තීරණය කර තිබේ. 4.  : හෝර්ටන්තැන්න ජාතික වනෝද්‍යානය තුළදී අල්ලා ගන්නා ලද විශේෂ සත්ත්ව කාණ්ඩ 23 කට අයත් සතුන් 550 ක් සහ ශාක කොටස් තොගයක් රැස්කර රැගෙන යාමට තැත් කළ රුසියානු ජාතිකයින් තිදෙනෙකු මාර්තු 12 වැනි දින දක්වා රක්ෂිත බන්ධනාගාරගත කර තිබේ. 5.  : සෞදි අරාබිය , සෙනගාලය සහ මොරොක්කෝවෙන් ද ප්‍රථම වරට කොරෝනා ආසාදිතයන් පිළිබඳ වාර්තා වේ."
    },
    {
        "content": "එහි සභාපති මහින්ද දේශප්‍රිය මහතා සඳහන් කළේ, පාර්ලිමේන්තු මහ මැතිවරණ පනතට අනුව එම කටයුතු සිදුවන බවයි. අදාළ අයැදුම්පත් දිස්ත්‍රික් තේරීම්භාර නිලධාරීවරුන් වෙත යොමු කරන ලෙස ද මැතිවරණ කොමිෂන් සභාව රාජ්‍ය සේවකයින්ට දැනුම්  දෙන්නේය. මහ මැතිවරණය අප්‍රේල් මස 25 වැනි දා පැවැත්වීමට නියමිතය. නාම යෝජනා කැඳවීම ලබන 12 වැනි දා සිට 19 වැනි දා මධ්‍යහන 12.00 දක්වා සිදු කෙරෙනු ඇති. නව පාර්ලිමේන්තුව රැස්වීමේ දිනය මැයි මස 14 වැනි දා ලෙස ද ජනාධිපතිතුමා නිකුත් කළ ගැසට් නිවේදනය මගින් ප්‍රකාශයට පත් කර තිබේ. මෙවර මහ මැතිවරණය පැවැත්වෙන්නේ 2019 ඡන්ද හිමි නාම ලේඛනය අනුවයි."
    },
    {
        "content": "එහි සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේ, වසරේ මේ දක්වා කාලය තුළ පමණක් එවැනි ගිනි තැබීම් 129 ක් වාර්තා වී ඇති බවයි. ගිනි තැබීම් හේතුවෙන් මෙරට පරිසර පද්ධතියට දැඩි බලපෑම් එල්ල වී ඇති බව ඔහු ප්‍රකාශ කළේ ය. වනාන්තර ගිනි තබන්නන් අත්අඩංගුවට ගැනීම සඳහා විශේෂ වැටලීම් ක්‍රියාත්මක බව ද ප්‍රදීප් කොඩිප්පිලි මහතා පැවසීය. මේ අතර හැටන් ප්‍රදේශයේ මරේ සහ ගාඩ්මෝර් දියඇලි දෙක අතර රක්ෂිතයේ හටගත් ගින්න ඊයේ පාලනය කර ඇත. ඉන් අක්කර 5 ක පමණ ප්‍රදේශයකට හානි වී තිබේ."
    },
    {
        "content": "එම දෙපාර්තමේන්තුව සඳහන් කළේ, එම තත්ත්වය පිළිබඳව වැඩි අවධානය යොමු කළ යුතු බවයි. එම ප්‍රදේශවල මිනිස් සිරුරට දැනෙන උණුසුම සෙල්සියස් අංශක 32 – 41 අතර ප්‍රමාණයක පවතින බව ද කාලගුණ විද්‍යා දෙපාර්තමේන්තුව සඳහන් කළේ ය. මෙවැනි අවස්ථාවලදී විජලනය, මස්පිඬු පෙරළීම හා අධික මහන්සිය වැනි තත්ත්වයන් ඇති විය හැකි බැවින් මේ පිළිබඳ වැඩි විමසිල්ලක් දැක්විය යුතු බව ද එම දෙපාර්තමේන්තුව පැවසුවේ ය. එම ප්‍රදේශවල ජනතාව වැඩිපුර ජලය පානය කරන ලෙසත් අධික වෙහෙසකාරී කටයුතුවල නොයෙදෙන ලෙසත් කාලගුණ විදයා දෙපාර්තමේන්තුව දැනුම් දෙයි."
    },
    {
        "content": "අත්අඩංගුවට ගත් පිරිස අතර ඉරාන ජාතිකයින් 14 දෙනෙක්, පකිස්ථාන ජාතිකයින් 4 දෙනෙක් සහ ශ්‍රී ලාංකිකයින් 10 දෙනෙක් ද වේ. ඔවුන් හෙරොයින් ප්‍රවාහනය කළ යාත්‍රා දෙකක් ද නාවික හමුදා භාරයේ පසුවේ. ආරක්ෂක අංශ පැවසුවේ, සැකකරුවන් සහ යාත්‍රා හෙට කොළඹ වරායට රැගෙන ඒමට නියමිත බවයි. ඉන් පසු ඔවුන් මත්ද්‍රව්‍ය නාශක කාර්යාංශයට භාරදී ඉදිරි විමර්ශන සිදු කිරීමට පියවර ගන්නා බව ආරක්ෂක අංශ පැවසුවේ ය. පෙරේදා පස්වරුවේ දකුණු මුහුදු තීරයේ සිට කිලෝමීටර් 1100 ක් එපිට මුහුදේ කළ මෙහෙයුමකදී හෙරොයින් සහ අයිස් නැමැති මත්ද්‍රව්‍ය තොගයක් සමග මෙම සැකකරුවන් අත්අඩංගුවට ගැනුණි. එහිදී සොයා ගත් මත්ද්‍රව්‍ය තොගයේ වටිනාකම රුපියල් කෝටි 600 කට අධික බව නාවික හමුදාව පැවසුවේ ය. පසුගිය සෙනසුරාදා සිට නාවික හමුදාව සහ පොලිස් මත්ද්‍රව්‍ය නාශක කාර්යාංශය එක්ව මෙහෙයුමක් දියත් කර තිබේ. එහිදී ආරක්ෂක අංශය භාරයට ගත් එක් යාත්‍රාවක තිබි හොරොයින් කිලෝග්‍රෑම් 75 කට අධික ප්‍රමාණයක් සහ අයිස් මත්ද්‍රව්‍ය කිලෝග්‍රෑම් 50 කට ආසන්න ප්‍රමාණයක් සොයා ගෙන ඇත. ඒ සමග සැකකරුවන් 6 දෙනෙකු අත්අඩංගුවට ගත් අතර ඔවුන් දින 7 ක් රඳවා තබා ප්‍රශ්න කිරීමට අධිකරණය අවසර ලබා දුන්නේ ය. අදාළ ජාවාරමට සම්බන්ධ තවත් ජාවාරම්කරුවන් දෙදෙනෙකු ඊට දිනකට පසු පස්වරුවේ වරකාපොළදී අත්අඩංගුවට ගැනුණු අතර ඔවුන් ද දින 7 ක් රඳවා තබා ප්‍රශ්න කෙරෙනු ඇති. සැකකරුවන් කළ අනාවරණ අනුව කළ දීර්ඝ විමර්ශනයේදී ඊයේ පස්වරුවේ හෙරොයින් කිලෝග්‍රෑම් 330 කට අධික ප්‍රමාණයක් සහ අයිස් මත්ද්‍රව්‍ය කිලෝග්‍රෑම් 50කට අධික ප්‍රමාණයක් සිය භාරයට ගැනීමට නාවික හමුදාව සහ පොලිස් මත්ද්‍රව්‍ය නාශක කාර්යාංශයට හැකිවිය."
    },
    {
        "content": "එහි මහ ලේකම් රංජිත් මද්දුමබණ්ඩාර මහතා පැවසුවේ, ඊට අදාළ විශේෂ සාකච්ඡාවක් අද පෙරවරුවේ පැවැත්වීමට නියමිත බවයි. ඒ, හිටපු විපකෂ නායක සජිත් ප්‍රේමදාස මහතාගේ ප්‍රධානත්වයෙනි. මේ අතර සමගි ජන බලවේගය ලෙස ඉදිරි මහ මැතිවරණය සඳහා තරග වදින බව එහි මහ ලේකම් රංජිත් මද්දුමබණ්ඩාර මහතා ඊයේ නිල වශයෙන් මැතිවරණ කොමිසමට දැනුම් දුන්නේ ය. අද පස්වරුවේ යළි එක්සත් ජාතික පක්ෂ කෘත්‍යාධිකාරී මණ්ඩලය රැස්වීමට නියමිතය. පක්ෂ මහ ලේකම් අකිල විරාජ් කාරියවසම් මහතා සඳහන් කළේ, එහිදී පක්ෂ අභ්‍යන්තර කටයුතු සම්බන්ධයෙන් වැඩි අවධානයක් යොමු කරන බවයි. ඉදිරි මහ මැතිවරණය පිළිබඳව ද මෙහිදී සාකච්ඡා කරනු ඇති."
    },
    {
        "content": "අභියාචනාධිකරණය අද මධ්‍යම පරිසර අධිකාරිය ඇතුළු රාජ්‍ය බලධාරීන්ට නියෝග කළේ, එබැවින් ඒ සම්බන්ධයෙන් අධිකරණය පනවා ඇති අතුරු තහනම් නියෝගය බාධාවක් කර නොගෙන එකී කැලි කසළ එංගලන්තයට ප්‍රතිඅපනයනය කිරීම සඳහා එරට පරිසර බලධාරීන් සමග සාකච්ඡා කර එකඟතාවක් ඇතිකර ගෙන මෝසමක් මගින් අධිකරණයට දැනුම් දෙන ලෙසයි. එම කැලි කසළ කන්ටේනර්වල සැබෑ හිමිකාරීත්වය ඇත්තේ තම සමාගමට වන බැවින් නිසි සැකසුම් ක්‍රියාවලියකින් තොරව ඒවා නැවත එංගලන්තයට ප්‍රතිඅපනයනය කිරීම සම්බන්ධයෙන් තම සමාගමට එකඟතාවක් ඇතිකර ගත නොහැකි බව සිලෝන් මෙට්ල් ප්‍රොසෙසින් ආයතනය වෙනුවෙන් පෙනී සිටි නීතිඥවරයා එහිදී අධිකරණය දැනුම් දුන්නේ ය. කෙසේ නමුත් පරිසර යුක්ති කේන්ද්‍රය විසින් ගොනු කළ පෙත්සමේ වගඋත්තරකරුවෙකු ලෙස නම් කර තිබූ හේලීස් ෆ්‍රි සොන් සමාගම එහිදී අධිකරණයට දැනුම් දුන්නේ, ඒවා නැවත ප්‍රතිඅපනයනය කිරීම සම්බන්ධයෙන් තම සමාගම කිසිදු විරුද්ධත්වයක් නොදක්වන බවයි. ඒ අනුව එම නඩුව ලබන මැයි 04 වැනි දා යළි කැඳවීමට අභියාචනාධිකරණයේ සභාපති විනිසුරු ඒ.එච්.එම්.ඩි නවාස් හා අර්ජුන් ඔබේසේකර යන විනිසුරු මඩුල්ල එහිදී වැඩිදුරටත් නියෝග කළහ."
    },
    {
        "content": "හිටපු පාර්ලිමේන්තු මන්ත්‍රී පාඨලී චම්පික රණවක මහතාට අප්‍රේල් 26 සිට මැයි 12 වැනිදා දක්වා විදෙස් ගතවීම සඳහා අධිකරණය අද අවසර ලබා දුන්නේ ය. ඒ, රුපියල් ලක්ෂ 10 ක අමතර ඇපයක් මතයි. 2016 වසරේදී රාජගිරිය ප්‍රදේශයේදී රිය අනතුරක් සිදුකර තරුණයෙකුට බරපතල තුවාල සිදු කිරීමේ සිද්ධිය සම්බන්ධයෙන් චම්පික රණවක මහතාට එරෙහිව එම නඩුව පවරා තිබේ. චම්පික රණවක මහතා විදෙස් ගතවීම සඳහා අධිකරණයෙන් කළ ඉල්ලීමට නීතිපති දෙපාර්තමේන්තුව විරෝධය පළ නොකළේ ය. ඒ අනුව, ඇප බැඳුම්කරණයක් මත චම්පික රණවක මහතාට විදෙස් ගතවීමට කොළඹ අතිරේක මහේස්ත්‍රාත් කාංචනා නෙරංජනී ද සිල්වා මහත්මිය අවසර ලබා දුන්නා ය."
    },
    {
        "content": "COLOMBO (News 1st) : ශ්‍රී ලංකන් ගුවන් සේවයේ හිටපු ප්‍රධාන විධායක නිලධාරී කපිල චන්ද්‍රසේන මහතා සහ බිරිඳ ප්‍රියංකා විජේනායක මහත්මිය ඇප මත මුදා හැරීමට කොටුව මහේස්ත්‍රාත් රංග දිසානායක මහතා අද නියෝග කළේ ය. මහේස්ත්‍රාත්වරයා නියෝග කර සිටියේ රුපියල් ලක්ෂ 20 බැගින් වූ මුදල් ඇප සහ එක් අයෙකුට රුපියල් ලක්ෂ 200 බැගින් වු ශරීර ඇප 02ක් මත ඔවුන් මුදා හැරීමටයි. කපිල චන්ද්‍රසේන මහතාට සහ බිරිඳට එරෙහිව නඩු පවරා ඇත්තේ ශ්‍රී ලංකන් ගුවන් සමාගමට එයාර් බස් යානා 10 ක් මිලදී ගැනීමේ ගනුදෙනුවේදී අමෙරිකානු ඩොලර් මිලියන 2 ක අල්ලසක් ලබාගෙන එය ඕස්ට්‍රේලියාවේ බැංකු ගිණුමකට විශුද්ධිකරණය කිරීමේ චෝදනා යටතේ ය. පසුගිය මස 06 වැනිදා ඔවුන් අපරාධ පරීක්ෂණ දෙපාර්තමේන්තුවට පැමිණ භාරවීමෙන් පසුව අත්අඩංගුවට ගැනුණි. අද අපරාධ පරීක්ෂණ දෙපාර්තමේන්තුව මේ සම්බන්ධයෙන් අධිකරණයට වැඩිදුර කරනු දක්වා සිටියේ ය. මෙම ගනුදෙනුවට සම්බන්ධ එස්.එල් ඇග්‍රෝ නම් සමාගමේ අධ්‍යක්ෂවරයෙකුගෙන් අපරාධ පරීක්ෂණ දෙපාර්තමේන්තුව ප්‍රකාශ ලබා ගෙන ඇති අතර ඔහු පවසා ඇත්තේ යොහාන් අබේවික්‍රම නැමති අයෙකුගේ ඉල්ලීම මත යුරෝ එක් ලක්ෂ හැට දහසක මුදලක් එස්.එල් ඇග්‍රෝ ගිණුමට බැරකර ඇති බවයි. එස්.එල් ඇග්‍රෝ සමාගම කුමන අරමුණකට ආරම්භ කළේ දැයි මහේස්ත්‍රාත්වරයා විමසා සිටි අතර නියෝජ්‍ය සොලිස්ටර් ජනරාල් තුසිත් මුදලිගේ මහාතා සඳහන් කළේ, අලිගැටපේර ව්‍යාපෘතියක් සඳහා මෙම සමාගම ලියාපදිංචි කර ඇති බවයි. ගල්කිස්ස ප්‍රදේශයේ ලිපිනයකට මෙම සමාගම ලියාපදිංචි කර ඇතත් අදාළ ලිපිනය සහ තොරතුරු සොයා ගැනීම අපහසු වී ඇති බවත් මුදලිගේ මහතා කියා සිටියේ ය. එස්.එල් ඇග්‍රෝ සමාගමට රුපියල් මිලියන 25ක මුදලක් ලැබී ඇති බවත් 2014 වසරේ දෙසැම්බර් මස 02 වැනි දින චෙක්පත් 04කින් අදාළ මුදල් ඉවත් කරගෙන ඇති බවත් අධිකරණය හමුවේ අනාවරණය වුණි. අදාළ මුදලින් රුපියල් මිලියන 17 ක් අවස්ථා 02 කදී චෙක්පත් මගින් මාරුකර ඇති බව ද තුසිත් මුදලිගේ මහතා කියා සිටියේ ය. ඉතිරි මුදල තමා චෙක්පත් මගින් මාරු කරගත් බවත් එස්.එල් ඇග්‍රෝ සමාගමේ අධ්‍යක්ෂවරයා පවසා තිබේ. චෙක්පත් මාරු කළ පුද්ගලයෙකු සම්බන්ධයෙන් සිදුකළ විමර්ශනයකදී ඇඹුල්දෙනිය ප්‍රදේශයේ පදිංචි සාරංග විජයන්ත නැමැත්තා පිළිබඳව තොරතුරු අනාවරණය වී තිබේ. ඔහුගේ බිරිඳ අපරාධ පරීක්ෂණ දෙපාර්තමේන්තුවේ නිලධාරීන්ට පවසා ඇත්තේ, ඔහු ත්‍රීකුණාමලය ප්‍රදේශයේ සිටින බවයි. ඒ අනුව, එම තැනැත්තා සාක්ෂි සඳහා කැඳවීමට බලාපොරොත්තු වන බව නීතිපති දෙපාර්තමේන්තුව අධිකරණයට දැනුම් දුන්නේ ය. රුපියල් මිලියන 25 ක් එස්.එල් ඇග්‍රෝ ගිණුමට බැර කරන ලෙස උපදෙස් දුන් යොහාන් අබේවික්‍රම නමැත්තා මේ වනවිට මියගොස් ඇති බව අධිකරණයේදී අනාවරණය වූ අතර මිය යන විට ඔහුගේ වයස අවුරුදු 27කි. සැකකරුවන් වෙනුවෙන් පෙනී සිටි නීතිඥවරුන් පෙන්වා දුන්නේ, මෙය බැංකු ගිණුම් අතර සිදුවූ ගනුදෙනු ක්‍රියාවලියක් බැවින් හා අපරාධ පරීක්ෂණ දෙපාර්තමේන්තුව සියලු තොරතුරු අනාවරණය කර ගෙන ඇති බැවින් තම සේවාදායකයින්ට මේ සම්බන්ධයෙන් බලපෑමක් කළ නොහැකි බවයි. එබැවින් ඔවුන්ට ඇප ලබාදෙන ලෙස නිතිඥවරුන් ඉල්ලා සිටි අතර කරුණු සලකා බැලූ මහේස්ත්‍රාත්වරයා සැකකරුවන්ට ඇප දීමට නියෝග කළේ ය."
    },
    {
        "content": "සෞඛ්‍ය අමාත්‍යාංශය පැවසුවේ, ඉරානය, දකුණු කොරියාව සහ ඉතාලියේ සිට මෙරටට පැමිණෙන මගීන් දින 14 ක් නිරෝධායනයට ලක් කිරීම සඳහා එම මධ්‍යස්ථානය වෙත යොමු කෙරෙන බවයි. කොරොනා වෛසරය පිළිබඳ ජාතික ක්‍රියාකාරී ආරක්ෂක කමිටුව ගත් තීරණයකට අනුව මෙම පියවර ගෙන තිබේ. සෞඛ්‍ය සේවා අධ්‍යක්ෂ ජනරාල් අනිල් ජාසිංහ මහතා සඳහන් කළේ, නිරෝධායන කටයුතු සඳහා හැඳල, ලාදුරු රෝහල ඉතා සුදුසු ස්ථානයක් බවයි. මෙහිදී නිරෝධානයට ලක් කෙරෙන්නේ රෝගී වූ පිරිස් නොව රෝගී තත්ත්වය නොමැති පුද්ගලයින් බව වෛද්‍ය අනිල් ජාසිංහ මහතා අවධාරණය කරයි. ජාසිංහ මහතා සඳහන් කළේ, රඳවා සිටින කාලය තුළ නිරෝධායනයට ලක් කෙරෙන පිරිස්වලට සියලු පහසුකම් ලබාදෙන බවයි."
    },
    {
        "content": "ඒ සැකකරුවන් ගාල්ල ප්‍රධාන මහේස්ත්‍රාත් හර්ෂණ කැකුණවෙල මහතා හමුවට අද ඉදිරිපත් කළ අවස්ථාවේදීයි. එලෙස රක්ෂිත බන්ධානාගාරගත කෙරුණේ දකුණු පළාත් විශේෂ අපරාධ විමර්ශන ඒකකයේ ස්ථානාධිපතිවරයා ඇතුළු 15 දෙනෙකු සහ නව සංරක්ෂණ දෙපාර්තමේන්තුවේ නිලධාරීන් දෙදෙනෙකි. රත්ගම, බුස්ස රත්න උදාගම පදිංචිව සිටි ගොනාපිනුවලගේ අසේල මංජුල කුමාර සහ රසික් චින්තක යන දෙදෙනා පසුගිය වසරේ ජනවාරි 23 වැනිදා පැහැරගෙන ගොස් ඝාතනය කර පුළුස්සා දැමීම සම්බන්ධයෙන් මෙම සැකකරුවන් අත්අඩංගුවට ගෙන තිබේ."
    },
    {
        "content": "මැතිවරණ කොමසාරිස් ජනරාල් සමන් ශ්‍රී රත්නායක මහතා සඳහන් කළේ, මැතිවරණයක් ප්‍රකාශයට පත් කර ඇති හෙයින් ප්‍රතිඵල නිකුත් වී සතියකට පසු එම පුහුණුව ලබාදෙන ලෙස දැනුම් දුන් බවයි. උපාධීධාරීන් රාජ්‍ය සේවයට බඳවා ගැනීම හරහා දේශපාලනමය ප්‍රවර්ධනයක් සිදුකරන බවට මැතිවරණ කොමිසමට පැමිණිලි ලැබෙමින් තිබෙන බව ද එම නිසා ඒ පියවර ගත් බව ද මැතිවරණ කොමිෂන් සභාවේ සභාපති මහින්ද දේශප්‍රිය මහතා රාජ්‍ය පරිපාලන අමාත්‍යාංශයේ ලේකම්වරයාට යවා ඇති ලිපියේ සඳහන් ය"
    },
    {
        "content": "වරෙන්තු නිකුත් කිරීම පිළිබඳ තීරණය ලබන 6 වැනිදා නිකුත් කිරීමට නියමිතයි. නීතිපති දෙපාර්තමේන්තුව වෙනුවෙන් කරුණු දැක්වු ජ්‍යෙෂ්ඨ නියෝජ්‍ය සොලිසිටර් ජනරාල් හරිප්‍රියා ජයසුන්දර මහත්මිය සැකකරුවන් 12 දෙනාට වරෙන්තු නිකුත් කරන ලෙස අධිකරණයෙන් ඉල්ලා සිටියා ය. ඇය මෙහිදී දිර්ඝ ලෙස කරුණු දක්වමින් බැඳුම්කර වංචාවට අදාළව ජනාධිපති විමර්ශන කොමිෂන් සභා වාර්තාවේ කරුණු ගෙනහැර දක්වනු ලැබී ය. මෙහිදී රවි කරුණානායක මහතා වෙනුවෙන් පෙනී සිටි ජනාධිපති නීතිඥ රියන්සි අර්සකුලරත්න මහතා කියා සිටියේ, නීතිපති දෙපාර්තමේන්තුවේ සහ අපරාධ පරික්ෂණ දෙපාර්තමේන්තුවේ ඉල්ලීම සම්බන්ධයෙන් නියෝගයක් ලබාදීමට පෙර රවි කරුණානායක මහතා වෙනුවෙන් කරුණු දැක්වීමට අවස්ථාව ලබාදෙන ලෙසයි. කෙසේ වෙතත් මෙහිදී කොටුව මහේස්ත්‍රාත් රංග දිසානායක මහතා එම ඉල්ලීම ප්‍රතික්ෂේප කළේ ය. සැකකරුවන්ට වරෙන්තු හෝ සිතාසි නිකුත් කිරීමට පෙර සාක්ෂි කැඳවීමට තීරණය කළ මහේස්ත්‍රාත්වරයා බැඳුම්කර සිද්ධිය සම්බන්ධයෙන් විමර්ශනය කෙරෙන අපරාධ පරික්ෂණ දෙපාර්තමේන්තුවේ කාන්තා ප්‍රධාන පොලිස් පරික්ෂණ ධර්මලතා සංජීවනී කැප්පෙටිපොල මහත්මියගෙන් සාක්ෂි ලබාගත්තා ය. එම නඩුවේ සෙසු සැකකරුවන් වන්නේ අර්ජුන් මහේන්ද්‍රන්, අර්ජුන් ඇලෝසියස්, කසුන් පාලිසේන, ජෙෆ්රි ජෝසෆ් ඇලෝසියස්, රංජන් හුළුගල්ලේ, මුත්තුරාජා සුරේන්ද්‍රන්, ආජාන් පුංචිහේවා, බුද්ධික සරත්චන්ද්‍ර, සංගරපිලේලෛයි පදුමනාපන් ,ඉන්දික සමන්කුමාර යන අය සහ පර්පෙචුවල් ට්‍රෙෂරීස් සමාගමයි. අධිකරණ ක්‍රියාවලිය ආරම්භ කිරීමට පෙර සැකකරුවන් විදෙස්ගතවීමේ ප්‍රවණතාවක් ඇති බවට නීතිපති දෙපාර්තමේන්තුව සහ අපරාධ පරික්ෂණ දෙපාර්තමේන්තුව කළ කරුණු දැක්වීම පිළිගත් මහේස්ත්‍රාත්වරයා මෙම විදෙස් ගමන් තහනම පැනවී ය."
    },
    {
        "content": "සමගි ජන බලවේගය වෙනුවෙන් හිටපු විපක්ෂ නායක සජිත් ප්‍රේමදාස මහතාගේ මාධ්‍ය ඒකකය නිවේදනයක් නිකුත් කර තිබේ. එහි දැක්වෙන්නේ ජනාධිපතිවරයා ලබාදීමට ගිය උපාධිධාරී පත්වීම් හිටපු විපක්ෂ නායක සජිත් ප්‍රේමදාස මහතා මැදිහත් වී වළක්වා ඇතැයි යනුවෙන් පිළිකුල් සහගත ප්‍රලාපයන් කිසියම් සංවිධානාත්මක පිරිසක් විසින් පතුරුවමින් සිටින බවයි. අදාළ අසත්‍ය, බියගුළු ප්‍රකාශ පිළිකුලෙන් යුතුව ප්‍රතික්ෂේප කරන බව පවසන හිටපු විපක්ෂ නායකවරයා සිය නිවේදනයේ සඳහන් කර තිබේ. මෙවැනි අවලාද තුළින් තව තවත් ආණ්ඩුව කෙරෙහි පවතින ජනතා විරෝධය ඉස්මතු වන බව ද නිවේදනයේ සඳහන් වේ."
    },
    {
        "content": "එහෙත් අද එහි සමාජිකයින් විශාල පිරිසක් ඒ සඳහා සහභාගී නොවූහ. රනිල් වික්‍රමසිංහ මහතාගේ ප්‍රධානත්වයෙන් පැවති රැස්වීමට සජිත් ප්‍රේමදාස මහතා ඇතුලු බහුතර සාමාජිකයින් අද සහභාගිවූයේ නොවීය රැස්වීමෙන් පසුව මාධ්‍ය හමුවක් පැවති අතර එහිදී පක්ෂ මහලේක කිල විරාජ් කාරියවසම් මෙලෙස අදහස් පළ කළේ ය."
    },
    {
        "content": "ඒ, එළඹෙන මහ මැතිවරණය ඇතුළු කරුණු කිහිපයක් සම්බන්ධයෙන් සාකච්ඡා කිරීම සඳහාය. රාජගිරියේ පිහිටි මැතිවරණ මහ ලේකම් කාර්යාලයේදී පස්වරු 2.00 ට පැවැත්වෙන සාකච්ඡාවේදී මැතිවරණයේදී අනුගමනය කළ යුතු ක්‍රියාවලිය සම්බන්ධයෙන් දේශපාලන පක්ෂවල අදහස් ලබා ගැනීමට ද නියමිතයි. මේ අතර ජාතික මැතිවරණ කොමිසමේ රැස්වීමක් අද පෙරවරුවේ පැවැත්වීමට සැලසුම් කර තිබේ."
    },
    {
        "content": "COLOMBO (News 1st) : හිටපු අග්‍රාමාත්‍ය රනිල් වික්‍රමසිංහ මහතා විදෙස්ගත වී තිබේ. අද රාත්‍රීයේ ඔහු විදෙස්ගතවී ඇත්තේ, ඩුබායි බලා පිටත්ව ගිය ඊ.කේ. 655 දරණ ගුවන් යානයෙනි. හිටපු අමාත්‍ය රවී කරුනානායක මහතා ඇතුළු 11 දෙනෙකුට විදෙස් ගමන් තහනම් කිරීමට කොළඹ කොටුව මහේස්ත්‍රාත් රංග දිසානායක මහතා අද නියෝග කළේ ය. ඔවුන්ට වරෙන්තු නිකුත් කිරීම පිළිබඳ තීරණය නිකුත් කෙරෙන්නේ අනිද්දායි. නීතිපති දෙපාර්තමේන්තුව වෙනුවෙන් කරුණු දැක්වු ජ්‍යෙෂ්ඨ නියෝජ්‍ය සොලිසිටර් ජනරාල් හරිප්‍රියා ජයසුන්දර මහත්මිය,, අදාළ සැකකරුවන්ට වරෙන්තු නිකුත් කරන්නැයි, අධිකරණයෙන් ඉල්ලා සිටියා ය."
    },
    {
        "content": "ඔහු කියා සිටියේ, එය තීරණය කිරීමේ ව්‍යවස්ථාමය බලය පවතින්තේ ජනාධිපතිවරයා සතුව බවයි. මහින්ද දේශප්‍රිය මහතා මේ බව කියා සිටියේ අද පැවති මාධ්‍ය හමුවකදීය."
    },
    {
        "content": "COLOMBO (News 1st) – පාන් ඇතුළු බේකරි නිෂ්පාදනවල ගණන් පහත දමන බව, සමස්ත ලංකා බේකරි හිමියන්ගේ සංගමය පවසයි. එහි සභාපති එන්.කේ.ජයවර්ධන මහතා පැවසුවේ රජයේ බදු සහන ජනතාවට ලබා දීමේ අරමුණින් මෙම පියවර ගන්නා බවයි. ඒ අනුව, අද පස්වරුවේ සංගමයේ විශේෂ හමුවෙන් පසු පාන් ඇතුළු බේකරි නිෂ්පාදන වල සංශෝධිත මිල ගණන් තීරණය කරන බව ද ඔහු සඳහන් කළේ ය."
    },
    {
        "content": "ගිනිගත්හේන පොලිස් ස්ථානයේ පොලිස් නිලධාරීන් දෙදෙනෙකුට පහරදුන් බව කියන සැකකරුවෙකු අත්අඩංගුවට ගෙන තිබේ. පොලීසිය සඳහන් කළේ, එම සැකකරු අදාළ පොලිස් නිලධාරීන් දෙදෙනාට මුගුරකින් පහරදී ඇති බව ය. පොලීසිය ප්‍රකාශ කළේ, ගිනිගත්හේන, පිටවල ප්‍රදේශයේ පුද්ගලයෙකු බීමත්ව කලහකාරී ලෙස හැසිරෙමින් සිටින බවට පොලිස් හදිසි ඇමතුම් අංශයට තොරතුරක් ලැබුණු බව ය. ඒ අනුව, එම ස්ථානයට ගිය පොලිස් නිලධාරීන් දෙදෙනාට සැකකරු පහරදී ඇති බව පොලීසිය සඳහන් කළේ ය."
    },
    {
        "content": "ජල සම්පාදනයෙන් සැපයෙන නලවලින් ලුණු වතුර බොන පාරිභෝගිකයින් අතරට, මාතර නිල්වලා ගඟ ආශ්‍රිත ජනතාවත් එක්ව සිටී. පෑදි දියට ලුණු වතුර මිශ්‍රවීමේ ගැටලුවට මුලින්ම මුහුණ දුන්නේ කළුතර ජනතාවයි. මෙවන් තත්ත්වයක් ඇති වූයේ පසුගිය ගංවතුර අවස්ථාවක ජල බැසයාම සඳහා අදූරදර්ශී ලෙස කළු ගඟේ මෝය කට විශාල කිරීම මෙන්ම ගඟේ සිදුකරන වැලි ගොඩ දැමීම නිසා බව ජනතාව චෝදනා කරයි. වැලි ගොඩදැමීම හේතුවෙන් මුහුදු මට්ටමට වඩා ගඟේ මට්ටම පහළ ගොස් ඇති අතර විශාල කෙරුණු මෝය කට මගින් අධික ලෙස ගඟ තුළට මුහුදු ජලය ගලා ඒම සිදු වේ. නලවලින් එන ලුණු වතුර වෙනුවට බීමට සුදුසු ජලය ලබාදෙන ලෙස ඉල්ලා කළුතර බස් නැවතුම අසළ අද විරෝධතාවක් පැවැත්විණි. මේ සම්බන්ධයෙන් කළුතර දිස්ත්‍රික් ලේකම් යු.ඩී.සි ජයලාල් මහතාගෙන් නිවුස්ෆස්ට් විමසීමකදී ඔහු පැවසුවේ, ගැටලුවට මුහුණ පා ඇති ප්‍රදේශවල ජල ටැංකි 943ක් රඳවා බවුසර් 29 ක් මගින් ජලය බෙදා හැරීමට පියවර ගෙන ඇති බවයි. දිස්ත්‍රික් ලේකම්වරයා සඳහන් කළේ, පවතින මෙම ගැටලුවට ස්ථීර විසඳුමක් ලෙස කොළඹ මෝදර සිට කෙත්හේන දක්වා ජලය රැගෙන යාමේ ව්‍යාපෘතියක් ක්‍රියාත්මක වන බවයි. එය ලබන අගෝස්තු මාසයේදී අවසන්වීමට නියමිත ය. මේ අතර මාතර ආශ්‍රිත ජල පාරිභෝගිකයන්ට ද කාලයක සිට ලුණු වතුර බීමට සිදුව තිබේ. මුහුදු ජලය නිල්වලා ගඟට එක්වීම වැළැක්වීම සඳහා මේ වනවිට වැලි කොට්ට යොදා බාධක ඉදිකර ඇතත් එය එතරම් සාර්ථක නැත. මේ අතර පවතින රස්නය මහනුවර මාරස්සනට තදින්ම බලපා තිබේ. මේ නිසා කියුල්ළිඳ ,බෝලෑබේ , බූටාවත්ත යන ගම්මානවල පවුල් දහසකට අධික ගොවි ජනතාව ජලය සොයා දැඩි වෙහෙසකර මෙහෙයුමක නිරත වේ. යල මහ දෙකන්නයේම වී වගා කළ ගොවීන් දැන් එළවළු වගාවට සීමා වී ඇතත් නියඟයට ගොදුරු වෙමින් තිබේ."
    },
    {
        "content": "සෞඛ්‍යය අමාත්‍යාංශ ලේකම් භද්‍රානී ජයවර්ධන මහත්මිය සඳහන් කළේ, කමිටුව සෞඛ්‍යය සේවා අධ්‍යක්ෂ ජනරාල්වරයාගේ ප්‍රධානත්වයෙන් ක්‍රියාත්මක බවයි. අතුරු ආබාධවලින් තොර, උසස් තත්ත්වයේ ඖෂධ රෝගීන් වෙත කඩිනමින් ලබා දීම මෙමගින් අපේක්ෂා කරන බව ද, ඇය සඳහන් කළා ය. මේ අතර නිරන්තරයෙන් අවශ්‍ය වන ඖෂධ වර්ග හිඟයකින් තොරව රෝගීන් වෙත ලබා දීම කෙරෙහි ද විශේෂ අවධානය යොමු ව තිබේ. අමාත්‍යාංශ ලේකම් භද්‍රානී ජයවර්ධන මහත්මිය පැවසුවේ, ප්‍රසම්පාදන ක්‍රියාවලිය මගින් එවැනි ඖෂධ ලබා ගැනීමේදී දිගු කාලයක් ගතවීම සැලකිල්ලට ගෙන එම කාලය අවම කිරිම සඳහා සුදුසු ක්‍රමවේදයක් පිළිබඳ අවධානය යොමු ව ඇති බවයි. ඒ අනුව, අවශ්‍යතාව අනුව මෙරටට ඖෂධ මිලදී ගන්නා බංග්ලාදේශය හා ඉන්දියාව වැනි රටවල්වලින් ඖෂධ මිලදී ගැනීමට නව ක්‍රමවේදයක් පිළිබඳව අවධානය යොමුකර ඇති බව ඇය සඳහන් කළා ය. ඊට කැබිනට් අනුමැතිය හිමිව ඇතැයි ද සෞඛ්‍ය අමාත්‍යංශය සඳහන් කළේ ය."
    },
    {
        "content": "ජාතික මැතිවරණ කොමිෂන් සභාවේ කොමසාරිස් ජනරාල් සමන් ශ්‍රී රත්නායක මහතා සඳහන් කළේ, ඉදිරියේදී පැවැත්වීමට නියමිත මහ මැතිවරණයට අවශ්‍ය දත්ත ලබා ගැනීම එහි අරමුණ බවයි. ඊට අමතරව සියලු රාජ්‍ය ආයතනවල පවතින රථ වාහන සහ නිලධාරීන් පිළිබඳව ද ජාතික මැතිවරණ කොමිෂන් සභාව තොරතුරු ඉල්ලා තිබේ. ඒ සම්බන්ධයෙන් දැනුවත් කර අදාළ රාජ්‍ය ආයතන ප්‍රධානීන්ට ලිපි යොමු කර ඇතැයි සමන් ශ්‍රී රත්නායක මහතා සඳහන් කළේ ය."
    },
    {
        "content": "රටේ ජනතාවට අත්‍යාවශ්‍ය විදුලිය පිටුපස ඇති මාෆියාව ගැන අපි දිගින් දිගටම කරුණු අනාවරණය කර තිබේ. අප යළිත් මේ පිළිබඳව සංවාදයට ලක් කරන්නේ පවතින කාලගුණ තත්ත්වයට මුවාවී සිදුකරන අතයට ගනුදෙනු ගැන ඔබ දැනුවත් විය යුතු නිසා ය. සීමිත පිරිසක් අසාමාන්‍ය ලාභ ලබාගනිද්දී මහජන මුදලින් නඩත්තුවන විදුලි බල මණ්ඩලයේ පාඩුව මේ වසරේදී රුපියල් බිලියන 100 ඉක්මන බව මහින්ද අමරවීර අමාත්‍යවරයා පවසයි. ඇමතිවරයාගේ අරමුණ නම් හොදයි. ඒත් විදුලිබල මණ්ඩලය පාඩු ලබන්නේ ඇයි දැයි සොයා බැලීමට ඇමතිවරයාට වගකීමක් නැද්ද? අමරවීර ඇමතිවරයා කියන මෙගවොට් 300 එල්.එන්.ජී බලාගාරය පහුගිය අවුරුදු කිහිපයේම ජනතාවට පෙන්වූ හීන ව්‍යාපෘතියකි. මේ බලාගාරයට එල්. එන්.ජී දෙන්න තවමත් ඒවා සැපයීමට ගබඩා කිරීමට පහසුකමක් අපේ රටේ නොමැත. ඒ නිසා මේ බලාගාරය හදන්නේ මුලින් ඩීසල් නැත්නම් දැවි තෙල්වලින් ක්‍රියාත්මක කර පසුව එල්.එන්.ජීවලට මාරුවීමට හැකි ආකාරයට ය. කෙලවරපිටියේ මේ බලාගාරය ඉදිකිරීමේ ටෙන්ඩරය දිගින් දිගටම වංචා සිදු වූ අතිශය දූෂිත ක්‍රියාවලියකි. පහුගිය ආණ්ඩුවේ අවසාන කාලයේ මේ බලාගාරය ලංකා විදුලිබල මණ්ඩලයට වැඩි කොටස් ප්‍රමාණයක් හිමි ලංකා ට්‍රාන්ස්ෆෝමර් සමාගමට ලබාදෙන්න තීරණයක් ගැනිණි. ඒ තීරණය ගැනුණේ සුදුසුකම් ලැබූ රටට වාසිදායක, පළපුරුදු සමාගම් ගණනාවක් ටෙන්ඩර් ක්‍රියාවලියේදී සැලසුම් සහගත ලෙස කපා හරිමින් ය. අවසානයේ ලංකා ට්‍රාන්ස්ෆෝමර් සමාගම මේ බලාගාරයෙන් නිපදවන විදුලිය ඒකකයක ගාස්තුව අනෙක් සමාගම්වලට වඩා අඩුවෙන් පෙන්වා තිබුණේ බදු ඇතුළත් කර නොකිරීමෙන් ය. මේ ටෙන්ඩර් ක්‍රියාවලිය දැනටමත් පාර්ශව ගණනාවක් අභියෝගයට ලක්කර තිබෙද්දී බලාගාරය ඉදිකරන බවට අමාත්‍යවරයා දෙන පොරොන්දුව කුමක්ද? තවත් බරපතල සැක උපදවන කරුණක් වන්නේ දැනටමත් ක්‍රියාත්මක වන කෙලවරපිටියේ ඇති මෙවැනි ද්විත්ව චක්‍ර බලාගාරයේ ක්‍රියාවලියයි. කෙරවලපිටිය මෙගාවොට් 300 ක මේ විදුලි බලාගාරය ඉදිකිරීම සඳහා වෙස්ට් කෝස්ට් පවර් නමින් අලුතින් සමාගමක් ආරම්භ කළේ 2006 වසරේදී ය."
    },
    {
        "content": "මේ අතර කටුනායක ගුවන්තොටුපොළ පුළුල් කිරීමේ ව්‍යාපෘතියේ කොන්ත්‍රාත්තුව ලබාදී ඇත්තේ ද එම සමාගමටයි. තයිසේ සමාගම පිළිබඳව මෙරට මෙන්ම ජාත්‍යන්තරව ද ප්‍රශ්නගත සිදුවීම් රැසක් වාර්තා වේ. මධ්‍යම අධිවේගී මාර්ගයේ තුන්වෙනි අදියරේ කොන්ත්‍රාත්තුව මෙම සමාගම ලබාගත් ආකරය ද ඉන් ප්‍රධාන වේ. එහිදී තයිසේ සමාගම ලංසු සඳහා අවශ්‍ය ඇපකරය ලබානොදීම නිසා ටෙන්ඩර් ක්‍රියාවලිය තුළ සුදුසුකම් නොලැබූ සමාගමක් බවට පත්වුණි. දෙවෙනිවර ලංසු ඉදිරිපත් කිරීමට ඉඩදුන් අවස්ථාවේ ඔවුන් ඉදිරිපත් කළේ වැඩිම ලංසුවයි. ශ්‍රී ලංකාව නැවත ජපාන තානාපති කාර්යාලයෙන් කළ ඉල්ලීම අනුව ෆුජිටා සමාගම ඒ සඳහා ලංසු ඉදිරිපත් කළ අතර එයද සුදුසුකම් නොලැබූ බවට පවසමින් කොන්ත්‍රාත්තුව තයිසේ සමාගමටම ලබාදීමටම තීරණය විය. ඒ වනවිටත් ෆුකුඕකා නගරයේ ප්‍රධාන වීදියක මාර්ගය ගිලා බැසීමේ සිද්ධිය සම්බන්ධයෙන් ද තයිසේ සමාගමට විවේචන තිබුණි. මෙම ගිලා බැසීම සිදුවූයේ තයිසේ සමාගම උමං මාර්ගයක් ඉදිකිරීමට කැනීම් කරන අවස්ථාවේදී ය. ටෙන්ඩර් මගඩි සම්බන්ධයෙන් තයිසේ සමාගම හිමිකරගෙන ඇත්තේ ජාත්‍යන්තර කීර්තියකි. තයිසේ සමාගම ටෙන්ඩර් වංචා කළ බවට 2017 වසරේ පෙබරවාරි මාසයේ ජපානයේ සාධාරණ වෙළෙඳ කොමිසමේ චෝදනාවට ලක්වුණි. ජපානයේ නීතිය අනුව ඒකාධිකාරිය වැළැක්වීමේ පනත උල්ලංඝනය කළ බවට මෙහිදී චෝදනා නැගුන අතර එය අපරාධමය වරදකි. සිය වාර්ෂික වාර්තාවෙන් මේ සම්බන්ධයෙන් වරද පිළිගත් තයිසේ සමාගම කණගාටුව ද පළ කළේ ය. මේ අතර තයිසේ සමාගම විධායක නිලධාරීන් 2020 ටෝකියෝ ඔලිම්පික් තරගාවලියේ ගොඩනැගිලි සහ ඉදිකිරීම් සිදුකිරීම සහා පැවති ලංසු තැබීමේ ක්‍රියාවලියේදී අක්‍රමිකතා සිදුකිරීම නිසා එම සමාගම අදාළ කටයුතුවලින් අත්හිටුවන ලෙස ද සංවිධායකින් තීරණය කෙරිණි. මේ අතර කොළඹ හිල්ටන් හෝටලය ඉදිකිරීමේ කොන්ත්‍රාත්තුවේදී එක් මහලක් අඩුවෙන් ඉදිකළ බවට තයිසේ සමාගමට වරක් චෝදනා එල්ල වූ අතර ඒ සඳහා අධිකරණ ක්‍රියාමාර්ගද ගත්තේ ය. කෙසේවෙතත් අවසානයේ මධ්‍යම අධිවේගී මාර්ගයේ තෙවන අදියරේ ඉදිකිරීම් මේ දක්වා ආරම්භ නොවූ අතර දෙවැනි අදියර අවසන් කිරීමටත් පොතුහැර අන්තර් හුවමාරුව නිමකල යුතුව තිබුණි. එහෙත් එම කොන්ත්‍රාත්තුව ලබාසිටි තයිසේ සමාගම රජය එය නැවත ලබාදෙන ලෙස ඉල්ලීමක් කළ විට අන්තර් හුවමාරුව ඉදිකිරීමේ කටයුතු ලබානොදෙන්නේ නම් මාර්ග කොටස ඉදිකිරීමේ කොන්ත්‍රාත්තුව ද සිදුකළ නොහැකි බව ශ්‍රී ලංකා රජයට දැනුම් දුන්නේ ය. කොළඹ පිටත වට රවුම් මාර්ග ඉදිකිරීමෙන් අනතුරුව රජයට පවරාගැනීමේ ප්‍රමාදය හේතුවෙන් රුපියල් බිලියන 4 ක වන්දියක් ද ඉල්ලා සිටියේ මෙම සමාගමයි. හිරොකි හොරිකාවා මෙහි මෙම සමාගමේ ප්‍රධාන නියෝජියා ලෙස මෙරට කටයුතු කරයි. කටුනායක ගුවන්තොටුපොල කොන්ත්‍රාත්තුව තයිසේ සමාගමට හිමිවන්නේ මෙවන් පසුබිමක ය. නව රජය පත්වී තෙමසක් ගතවීමට පෙර පැවති රජයේ තීරණ අනුව යන බව පවසමින් ඩොලර් මිලියන 570 ක ණයක් ලබා ගනිමින් සිදුකරන ව්‍යාපෘතියක් මෙවන් ප්‍රශ්නගත සමාගමක් වෙත ලබාදීම පිලිගත හැකිද ? බලය සඳහා පක්ෂ මාරු වුවද සමාගම් මාරු නොවීමට හේතුව කුමක්ද?"
    },
    {
        "content": "ලංකා ගුරු සංගමයේ ප්‍රධාන ලේකම් ජෝසප් ස්ටාර්ලින් මහතා සඳහන් කළේ, වෘත්තිය සමිති 30 කට ආසන්න සංඛ්‍යාවක් මෙම වෘත්තිය සමිති ක්‍රියාමාර්ගයට එක් වන බවයි. අධ්‍යාපන අමාත්‍යාංශයේ ලේකම් එම්.එච්.එම් චිත්‍රානන්ද මහතා සඳහන් කළේ, වෘත්තිය සමිතිවල ඉල්ලීම් ලබාදීම සම්බන්ධයෙන් ඉදිරි අයවැයෙන් පසුව සලකා බලන බවයි."
    },
    {
        "content": "ජාතික මැතිවරණ කොමිසම සඳහන් කළේ, 2019 ඡන්ද හිමි නාම ලේඛනයට අනුව මෙරට ඡන්ද දායකයින් සංඛ්‍යාව එක් කෝටි හැට දෙලක්ෂ හැටතුන්දහස් අටසිය අසුපහක් බවයි. එය 2018 වසරේ පැවතියේ එක් කෝටි පනස්නම ලක්ෂ අනුහයක් ලෙසයි. මෙවර ද මෙරට වැඩිම ඡන්ද දායකයින් සංඛ්‍යාවක් සිටින දිස්ත්‍රික්කය බවට පත් ව ඇත්තේ ගම්පහ දිස්ත්‍රික්කයයි. එහි ඡන්ද දායකයින් සංඛ්‍යව 1785964 කි. මෙරට අඩුම ඡන්ද දායකයින් සංඛ්‍යාවක් සිටින්නේ, වන්නි මැතිවරණ දිස්ත්‍රික්කයේය. එම සංඛ්‍යාව 287,024 ක් බව මැතිවරණ කොමිසම සඳහන් කළේ ය. මේ අතර 2019 ඡන්ද හිමි නාම ලේඛනයට අනුව ගාල්ල දිස්ත්‍රික්කයේ පාර්ලිමේන්තු මන්ත්‍රී ආසන සංඛ්‍යාව 10 – 9 දක්වා අඩු වී ඇති අතර බදුල්ල දිස්ත්‍රික්කයේ මන්ත්‍රී ආසන සංඛ්‍යාව 8 – 9 දක්වා වැඩි වී තිබේ."
    },
    {
        "content": "ගම්පහ ප්‍රදේශයේ ආයුර්වේද වෛද්‍යවරයෙකුගේ නිවසට ඇතුළු වී එහි තිබූ රුපියල් ලක්ෂ 44 ක් මංකොල්ල කෑමේ සිද්ධියක් සම්බන්ධයෙන් පසුගියදා සුදු වෑන් ප්‍රවෘත්ති සාකච්ඡාවට එක් වූ දෙදෙනා ඇතුළු සැකකරුවන් 10 දෙනෙකු අත්අඩංගුවට ගෙන තිබේ. ඒ, පෑලියගොඩ විශේෂ අපරාධ විමර්ශන ඒකකය කළ වැටලීමකිනි. උසස් පොලිස් නිලධාරියෙකු පැවසුවේ සැකකරුවන් සමග ටී 56 ගිනි අවියක් හා සෙල්ලම් පිස්තෝලයක් ද සිය භාරයට ගත් බවයි."
    },
    {
        "content": "ඒ, කැලණිය ප්‍රදේශයේ නල පද්ධතියේ අත්‍යවශ්‍ය වැඩිදියුණු කිරීමක් හේතුවෙනි. මීට අමතරව එම කාලය තුළ ඒකල, කඳාන ආනියාකන්ද, බටගම, කුඩාවැල්ල, නිවන්දම, මාඑළිය, කෙරවලපිටිය, මාවාගොඩ, වැලිසර, මාබෝල, ඇලපිටිවල, මහබාගේ, දික්ඕවිට, උස්වැටකෙයියාව, පමුණුගම, බෝපිටිය යන ප්‍රදේශවලටද ජල සැපයුම අත්හිටුවනු ඇති."
    },
    {
        "content": "රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍යංශයේ ලේකම් සිරිපාල හෙට්ටිආරච්චි මහතා සඳහන් කළේ, ප්‍රදේශීය ලේකම් කොට්ඨාස මට්ටමින් ලබන 29 වැනි දා දක්වා එම සම්මුඛ පරීක්ෂණ පැවැත්වෙන බවයි. ජනාධිපති කාර්යාලයට අනුබද්ධ බහුකාර්ය බලකාය හරහා මෙම පිරිස රාජ්‍ය සේවයට බඳවා ගැණෙනු ඇති. මේ සඳහා අයැදුම්පත් ලක්ෂ 3 කට අධික සංඛ්‍යාවක් ලැබී ඇති බව ද ලේකම්වරයා ප්‍රකාශ කළේ ය."
    },
    {
        "content": "මන්ත්‍රී රන්ජන් රාමනායක මහතා ඇප මත මුදාහැරීමට නුගේගොඩ මහේස්ත්‍රාත් අධිකරණයෙන් විසින් නියෝග කරනු ලැබ තිබේ. එමෙන්ම අධිකරණ නියෝග මත මන්ත්‍රීවරයාගේ විදෙස් ගමන් තහනම් කර ඇත."
    },
    {
        "content": "ඒ එක්සත් ජාතීන්ගේ මානව හිමිකම් කවුන්සිලයේ 43 වැනි සැසිවාරය අමතමිනි. 30/1 සහ 40/1 යෝජනාවලට සම අනුග්‍රාහකත්වය දැක්වීම ව්‍යවස්ථාවට පටහැනි බව අමාත්‍යවරයා කියා සිටියේ ය. අමාත්‍ය දිනේෂ් ගුණවර්ධණ මහතා මානව හිමිකම් කවුන්සිලය අමතමින් සඳහන් කළේ, සමඅනුග්‍රහය දැක්වීම තුළින් පසුගිය රජය ප්‍රජාතන්ත්‍රවාදී මූල ධර්ම උල්ලංඝනය කර ඇති බවයි. ඊට කැබිනට් මණ්ඩලයේ හෝ පාර්ලිමේන්තුවේ අනුමැතිය ලබාගෙන නොමැති බව ද අමාත්‍යවරයා සඳහන් කළේ ය."
    },
    {
        "content": "කොරියාවේ සේවය කරන ශ්‍රී ලාංකික ශ්‍රමිකයන් ගණන 25,000 කට ආසන්න ය. අද පැවති කොරෝනා වෛරසය පිළිබඳ ජාතික ක්‍රියාකාරී ආරක්ෂක කම්ටු රැස්වීමේදී ඉතාලිය හා මැද පෙරදිග රටවල සිටින ශ්‍රී ලාංකිකයන් අවුරුදු නිවාඩුවට මෙරටට පැමිණීමේදී ගතයුතු ක්‍රියාමාර්ග ද අවධානයට ලක් විය. කණ්ඩායම් ලෙස ශ්‍රී ලංකාවට පැමිණෙන සංචාරකයින් පිළිබඳව මෙරට නියෝජිතයන් හරහා තොරතුරු කළින් ලබා ගැනීමටත් කොවිඩ් 19 ආසාදිතයන්ට ප්‍රතිකාර දීම සඳහා වෙන්කර ඇති රෝහල් 17 ට අමතරව කොළඹ සහ දකුණ, මධ්‍යම, වයඹ පළාත්වල පූර්ණ නිරෝධායන මධ්‍යස්ථාන 4 ක් ස්ථාපනය කිරීමට ද තීරණය කෙරිණි. මේ වනවිට ජුනි 24 සිට අගෝස්තු 09 දක්වා ජපානයේ පැවැත්වීමට නියමිත ඔලිම්පික් උළෙල අවලංගු කිරීමේ සූදානමක් ද පවතින බව වාර්තා වේ. දැනට ජපානයෙන් වාර්තා වී ඇති කොවිඩ් 19 මරණ සංඛ්‍යාව 4 කි. නමුත් ලොව පුරා ක්‍රීඩක ක්‍රීඩිකාවන් 11000 ට වැඩි පිරිසක් හා ක්‍රීඩාලෝලීන් ලක්ෂ ගණනක් පැමිණෙන අවස්ථාවක බැරෑරුම් තත්ත්වයක් මතුවිය හැකි බවට අන්තර්ජාතික ඔලිම්පික් කමිටුව විසින් සැක පළ කරනු ලැබ තිබේ. කොරෝනා බිය මේ වනවිට යුරෝපාකරයට ද පැතිර අවසන් ය. ඉතාලියෙන් දැනට වාර්තා වී ඇති අසාදිතයින් ගණන 300 කි. මියගිය සංඛයාව 11 කි. ඕස්ට්‍රේලියාව , ක්‍රොඒෂියාව සහ ස්විට්සර්ලන්තයේද කොරෝනා ආසාදිතයින් සිටින බවට තහවුරු වී තිබේ. ඉරානයේ නියෝජ්‍ය සෞඛ්‍ය අමාත්‍යවරයා හා තවත් මන්ත්‍රීවරයෙක් ද කොවිඩ් 19 ආසාදිතයන් ලැයිස්තුවේ සිටී. අමෙරිකා සම්බාධක හමුවේ තමන්ට මුඛ ආවරණ පවා නියමිත පරිදි සැපයිය නොහැකි බවට ඉරාකය මැසිවිලි නගයි. දකුණු කොරියාවේ කොරෝනා ආසාදිතයන් සංඛ්‍යාව 1262 කි. කොවිඩ් 19 හෙවත් කොරෝනා වෛරසයෙන් මේ වනවිට ලොව පුරා මියගිය සංඛ්‍යාව 2700 ඉක්මවා තිබේ. ආසාධිතයන් සංඛ්‍යාව 80,000 ට වැඩි ය."
    },
    {
        "content": "රුසියාවේ හිටපු ශ්‍රී ලංකා තානාපති ‍උදයංග වීරතුංග මහතා ලබන මස 11 වැනිදා දක්වා අද යළි රක්ෂිත බන්ධනාගාරගත කෙරිණි. ඒ, කොටුව මහේස්ත්‍රාත් රංග දිසානායක මහතා හමුවට ඉදිරිපත් කිරීමෙන් අනතුරුවයි. ශ්‍රී ලංකා ගුවන් හමුදාවට යුක්‍රේනයෙන් මිග් යානා මිලදී ගැනීමේ ගනුදෙනුවට අයුතු ලෙස මැදිහත් වී රුපියල් කෝටි ගණනක මුදලක් අයුතු ලෙස උපයාගත් බව කියන සිද්ධිය සම්බන්ධයෙන් උදයංග වීරතුංග මහතා අත්අඩංගුවට ගෙන රක්ෂිත බන්ධනාගාරගත කෙරිණි. උදයංග වීරතුංග මහතාගේ ඇප ඉල්ලීම ප්‍රතික්ෂේප කළ කොටුව මහේස්ත්‍රාත් රංග දිසානායක මහතා ඔහුව තවදුරටත් රක්ෂිත බන්ධනාගාරගත කිරීමට නියෝග කළේ ය. සැකකාර උදයංග වීරතුංග මහතා කර ඇති වරද පොදු දේපල පනත යටතට ගැනෙන රුපියල් 25,000 කට වැඩි අලාභයක් බව පෙන්වාදෙමින් සහකාර පොලිස් අධිකාරිවරයකු විසින් අධිකරණයට අද සහතිකයක් ඉදිරිපත් කරනු ලැබුවේ ය. එම සහතිකය අනුව සැකකරුට ඇප ලබාදීමේ බලයක් තම අධිකරණයට නොමැති බව පෙන්වා දුන් මහේස්ත්‍රාත්වරයා නඩුව විභාග කර අවසන් වනතුරු සැකකාර උදයංග වීරතුංග මහතා රක්ෂිත බන්ධනාගාරගත කිරීමට තීරණය කරන බව කියා සිටියේ ය. එමෙන්ම එම සිද්ධිය සම්බන්ධයෙන් වසර 5 කට අධික කාලයක් විමර්ශනය කළ ප්‍රධාන පොලිස් පරීක්ෂක නිහාල් ෆ්‍රැන්සිස් මහතා සහ ජ්‍යෙෂ්ඨ පොලිස් අධිකාරි පවිත්‍ර දයාරත්න මහතා ඉදිරි විමර්ශන කටයුතු සඳහා යෙදවීමට අවශ්‍ය පියවර ගන්නා ලෙස වැඩබලන පොලිස්පතිවරයාට දන්වා අධිකරණ ලේඛකාධිකාරීවරයා මගින් නියෝගයක් යැවීමට මහේස්ත්‍රාත්වරයා නියෝග කළේ ය. එම නිගධාරීන් දෙදෙනා ඉදිරි විමර්ශන කටයුතු සඳහා යොදවන ලෙසට ද පසුගිය 19 වැනිදා තම අධිකරණය විසින් වැඩබලන පොලිස්පතිවරයාට පිස්කල් නිලධාරීන් මගින් යවන ලද නියෝගය භාරදුන් බවට මේ දක්වා තම අධිකරණයට වාර්තා වී නොමැති බව විවෘත අධිකරණය හමුවේ පෙන්වා දෙමින් මහේස්ත්‍රාත්වරයා එම නියෝගය කර සිටියේ ය. මෙහිදී සැකකාර උදයංග වීරතුංග මහතාගේ ඥාතියෙකු වන නෙලුම් දුමින්ද මනම්පේරිය නැමැත්තා නඩුවේ සැකකරුවෙකු ලෙස නම් කරන බැවින් ඔහු අත්අඩංගුවට ගැනීමට වරෙන්තු නියෝගයක් නිකුත් කරන ලෙස නියෝජ්‍ය සොලිසිටර් ජනරාල්වරයා අධිකරණයෙන් ඉල්ලා සිටියේ ය. නමුත් අධිකරණය එම ඉල්ලීමට අවසර ලබාදී නොමැත. උදයංග වීරතුංග මහතාට ලිඛිත ඇප ඉල්ලුම් පත්‍රයක් අධිකරණයට ඉදිරිපත් කිරීමට අපේක්ෂා කරන බව ඔහු වෙනුවෙන් පෙනී සිටි නීතිඥවරයා අධිකරණයට කියා සිටියේ ය. නඩුව ලබන මස 11 වැනිදා යළි කැඳවීමට නියමිත ය."
    },
    {
        "content": "ඒ, එක්සත් ජාතීන්ගේ මානව හිමිකම් කොමසාරිස් මිචෙල් බචලේ විසිනි. 30/1 සහ 40/1 යන යෝජනාවල සමඅනුග්‍රාහකත්වයෙන් ශ්‍රී ලංකාව ඉවත් වන බව විදේශ සබඳතා අමාත්‍ය දිනේෂ් ගුණවර්ධන මහතා ඊයේ නිල වශයෙන් එක්සත් ජාතීන්ගේ මානව හිමිකම් කවුන්සිලයට දැනුම් දුන්නේ ය."
    },
    {
        "content": "ගුරු – විදුහල්පති වෘත්තිය සමිති ආරම්භ කළ අසනීප නිවාඩු දැමීමේ වෘත්තිය සමිති ක්‍රියාමාර්ගය හමුවේ පාසල් කටයුතුවලට බාධා මතු ව තිබේ. අප වාර්තාකරුවන් පැවසුවේ, එම වෘත්තිය සමිති ක්‍රියාමාර්ගය හේතුවෙන් ළමුන්ගේ පැමිණීමේ අඩුවක් ද දක්නට ඇති බවයි. දිවයිනේ රජයේ පාසල්වල අධ්‍යයන කටයුතු අඩාලවී ඇති බව අප වාර්තාකරුවන් පැවසීය. මේ අතර ගුරු – විදුහල්පති වෘත්තිය සමිති මේ වනවිට බත්තරමුල්ල, ඉසුරුපාය ඉදිරිපිට විරෝධතාවක නිරත වනු ඇත. පොලීසිය පැවසුවේ, මේ හේතුවෙන් පැලවත්ත අසළින් 174 බස් මාර්ගය අවහිර වී ඇති බවයි. ගුරු විදුහල්පති මෙම වෘත්තිය සමිති ක්‍රියාමාර්ගය ආරම්භ කළේ, වැටුප් විෂමතා ඉවත් කිරීම ඇතුළු ඉල්ලීම් කිහිපයක් මුල් කර ගනිමිනි."
    },
    {
        "content": "1.  : මන්ත්‍රී රන්ජන් රාමනායක මහතා ඇප මත මුදාහැරීමට නුගේගොඩ මහේස්ත්‍රාත් අධිකරණයෙන් විසින් නියෝග කරනු ලැබ තිබේ. 2. : කොරියාවේ සිට අවුරුදු නිවාඩුවට එන ශ්‍රී ලාංකිකයන් ඔවුන්ගේ නිවෙස් තුළම දින 14 ක නිරෝධායනයකට ලක් කිරීමට සෞඛ්‍ය අමාත්‍යාංශය තීරණය කළේ ය. 3.  : රුසියාවේ හිටපු ශ්‍රී ලංකා තානාපති ‍උදයංග වීරතුංග මහතා ලබන මස 11 වැනිදා දක්වා යළි රක්ෂිත බන්ධනාගාරගත කෙරිණි. 4. : එක්සත් ජාතීන්ගේ මානව හිමිකම් කවුන්සිලයේ 30/1 සහ 40/1 යෝජනාවල සමඅනුග්‍රාහකත්වයෙන් ශ්‍රී ලංකාව ඉවත් වන බව අමාත්‍ය දිනේෂ් ගුණවර්ධන මහතා එක්සත් ජාතීන්ගේ මානව හිමිකම් කවුන්සිලයට නිල වශයෙන් දැනුම් දුන්නේ ය. 5.  : පාර්ලිමේන්තු මැතිවරණය අප්‍රේල් 25 ත් මැයි 04 ත් අතර කාලය තුළ පැවැත්වීමේ හැකියාව පවතින බව මැතිවරණ කොමිසමේ සභාපති මහින්ද දේශප්‍රිය මහතා පවසයි. 6.  : කොවිඩ් නයින්ටීන් හෙවත් කොරෝනා වෛරසය ලොව පුරා පැතිරයාමේ සීඝ්‍රතාවය තවදුරටත් ඉහළ ගොස් තිබේ."
    },
    {
        "content": "ඒ, බහුදින ධීවර යාත්‍රා හිමියන් මුහුණ පා ඇති ගැටලු පිළිබඳ ඊයේ ජනාධිපති ලේකම් කාර්යාලයේදී පැවති සාකච්ඡාකදීය. මෙහිදී ජනාධිපතිවරයා උපදෙස් දී තිබෙන්නේ, ධීවර කර්මාන්තය රැකගනිමින්, පාර්භෝගිකයාට සාධාරණ මිලකට මාළු ලබා ගැනීමට අවස්ථාව සලසන ලෙසයි. නීති විරෝධි ක්‍රමවලින් මසුන් ඇල්ලීම නතර කිරීමට පියවර ගන්නා ලෙස ජනාධිපතිවරයා උපදෙස් ලබාදී ඇත. බහුදින යාත්‍රා හිමියන් මුහුණ පා සිටින ගැටලු සඳහා තාවකාලික විසඳුමක් ලෙස පෞද්ගලික අංශයේ සහය ඇතිව ධීවරයින්ගේ අස්වැන්න මිලදී ගැනීමට මැදිහත්වන ලෙස ජනාධිපතිවරයා උපදෙස් ලබාදී තිබේ."
    },
    {
        "content": "ඒ, වැටුප් විෂමතා ඉවත් කිරීම ඇතුළු ඉල්ලීම් කිහිපයක් මුල් කර ගනිමිනි. ගුරු – විදුහල්පති වෘත්තිය සමිති ඊයේ අසනීප නිවාඩු දැමීමේ වෘත්තිය ක්‍රියාමාර්ගයක නිරත විය. ඒ හේතුවෙන් සියලු පාසල්වල අධ්‍යයන කටයුතුවලට දැඩි බාධා එල්ල විය."
    },
    {
        "content": "ශ්‍රී ජයවර්ධනපුර කෝට්ටේ ගිනි නීවිම් සේවා ඒකකය සඳහන් කළේ, ගින්න නීවිම සඳහා ගිනි නිවීමේ රථ 4 ක් පිටත් කර යවා ඇති බවයි. වගුරුබිම් ප්‍රදේශයක් හේතුවෙන් එම ප්‍රදේශයට ළඟාවීමේ දුෂ්කරතාවක් ඇතැයි ගිනි නිවීම් සේවා ඒකකය සඳහන් කළේ ය. මේ සම්බන්ධයෙන් නිව්ස්ෆස්ට් කළ විමසිමකදී ගුවන් හමුදා ප්‍රකාශක ගෘප් කැප්ටන් දුෂාන් සෙනෙවිරත්න මහතා සඳහන් කළේ, ගින්න මැඩපැවැත්විම සඳහා පිටත් කර හැරීමට බෙල් 212 වර්ගයේ හෙලිකොප්ටර් යානාවක් සූදානම් කර ඇති බවයි."
    },
    {
        "content": "සතියේ සෑම දිනකම මෙම දුම්රිය ධාවනය වීමට නියමිතය. මෙම දුම්රිය පිළිමතලාව දුම්රිය ස්ථානයෙන් උදෑසන 7.50 ට පිටත් වී වත්තේගම දුම්රිය ස්ථානයට උදෑසන 8.56 ට ළඟාවීමට නියමිත ය. පිළිමතලාව හා වත්තේගම අතර නව කාර්යාල දුම්රියක් අද සිට ධාවනයට යොදවා තිබේ."
    },
    {
        "content": "අමාත්‍යවරයා සඳහන් කළේ, විශ්වවිද්‍යාල ප්‍රතිපාදන කොමිෂන් සභාවට ඒ සම්බන්ධයෙන් උපදෙස් දී ඇති බවයි. කැලණිය විශ්වවිද්‍යාලයේ CCTV කැමරා සිසුන් පිරිසක් ගලවා ඉවත් කිරීමේ සිදුවීම වාර්තා වූයේ පසුගිය සඳුදාය. ඒ සම්බන්ධයෙන් විනය පරීක්ෂණයක් ක්‍රියාත්මක බව කැලණිය විශ්වවිද්‍යාලයේ මාධ්‍ය අධ්‍යක්ෂ, ජ්‍යෙෂ්ඨ කථිකාචාර්ය විජයානන්ද රූපසිංහ මහතා සඳහන් කළේ ය. ඔහු පැවසුවේ ඊට සම්බන්ධ සිසුන්, මේ වනවිටත් හඳුනාගෙන ඇති බවයි. ඊට වරදකරුවන් වන පුද්ගලයින්ට දැඩි විනය පියවර ගන්නා බව විජයානන්ද රූපසිංහ මහතා පැවසීය."
    },
    {
        "content": "ජාතික ප්‍රවාහන කොමිසන් සභාවේ ලියාපදිංචි නොකර දුරගමන් සේවාවන්හි යෙදවූ සුඛෝපභෝගී බස් රථ 17 කට නඩු පවරා තිබේ. මගී ප්‍රවාහන කළමනාකරණ අමාත්‍යාංශය සඳහන් කළේ, මෙම බස් රථ උතුරු නැගෙනහිර පළාත්වල ධාවනය සඳහා යොදවා තිබු බවයි. කොළඹ, වැල්ලවත්ත, දෙමටගොඩ ප්‍රදේශවල සිට එම බස් රථ රාත්‍රී කාලයේ ධාවනය සඳහා යොදවා තිබේ. එම බස් රථ මගීන්ගෙන් අධික මුදලක් අයකර ඇති බව ද අනාවරණ වී ඇති බව අමාත්‍යාංශය නිකුත් කළ නිවේදනයේ සඳහන් වේ. ජාතික ගමනාගමන කොමිසන් සභාව විසින් ස්ථාන කිහිපයක කරන ලද වැටලීම්වලින් එම බස් රථ නීතියේ රැහැනට හසුකර ගනු ලැබ තිබේ."
    },
    {
        "content": "නොරොච්චෝලේ බලාගාරයේ හදිසි බිඳවැටීම ගැන සෙවීමට ජනපති විශේෂ කමිටුවක් පත් කිරීමට පියවර ගෙන තිබේ. අමාත්‍ය බන්දුල ගුණවර්ධන මහතා සඳහන් කළේ, නොරොච්චෝලේ බලාගාරයේ හදිසි බිඳවැටීම පෞද්ගලික විදුලිය මිලදීගැනීමේ අරමුණින් සිදුවූවක් දැයි සෙවීමට මෙම විශේෂ කමිටුව පත් කර ඇති බවයි."
    },
    {
        "content": "කොළඹ හා තදාසන්න ප්‍රදේශවල රථවාහන පාලනය සඳහා පොලීසියේ සහයට අද සිට යුද හමුදා පොලිස් සේවා බලකාය යොදවා තිබේ. හමුදා ප්‍රකාශක බ්‍රිගේඩියර් චන්දන වික්‍රමසිංහ මහතා සඳහන් කළේ, ජනාධිපති ගෝඨාභය රාජපක්ෂ මහතාගේ නියෝග මත යුද හමුදාපති ලුතිනන් ජෙනරාල් ශවේන්ද්‍ර සිල්වා මහතාගේ උපදෙස් මත මෙම පියවර ගත් බවයි. ඒ අනුව උදෑසන 6.00 ත් 10.00 ත් අතර කාලය තුළ හා පස්වරු 4.00 ත් 7.00 ත් අතර කාර්ය බහුල වේලාවන්හිදී රථවාහන තදබදය පාලනය කිරීම සඳහා යුද හමුදා පොලීසිය රථවාහන පොලිස් නිලධාරීන්ට සහය ලබා දෙයි."
    },
    {
        "content": "නඩුව පළමු හා දෙවන සැකකරුවන් වන්නේ සරත්කුමාර සහ අතුලකුමාර මදනායක යන අයයි. වෙනත් නඩුවක් සම්බන්ධයෙන් මෙම සැකකරුවන් දෙදෙනා මේ වන විට අත්අඩංගුවට ගෙන ඇතැයි අපරාධ පරීක්ෂණ දෙපාර්තමේන්තුව අද අධිකරණයට දැනුම් දුන්නේ ය. ඒ අනුව ප්‍රධාන මහේස්ත්‍රාත්වරිය මහර බන්ධනාගාරයේ අධිකාරිවරයාට නියෝග කළේ, මෙම සැකකරුවන් දෙදෙනා ලබන මස 3 වැනි දා අධිකරණයට ඉදිරිපත් කරන ලෙසයි. හිටපු අමාත්‍ය රාජිත් සේනාරත්න මහතා සමග මෙම සැකකරුවන් දෙදෙනා ආන්දෝලනාත්මක සුදුවෑන් ප්‍රවෘත්ති සාකච්ඡාවට සහභාගිවීමට පෙර ව්‍යාජ රැවුල් දමා වේෂනිරූපන ශිල්පියාට රාජිත සේනාරත්න මන්ත්‍රීවරයාගේ මාධ්‍ය ලේකම් ලෙස කටයුතු කළ මලික් විජේනායක නැමැත්තා රුපියල් 15,000 ක මුදලක් ලබාදී ඇති බව මෙතෙක් කළ විමර්ශනවලදී අනාවරණ වී ඇති බව නියෝජ්‍ය සොලිස්ටර්ජනරාල් දීලිප පිරිස් මහතා අධිකරණයට දැනුම් දුන්නේ ය. මලික් විජේනායකගෙන් ප්‍රකාශ ලබාගැනීමට අපරාධ පරීක්ෂණ දෙපාර්තමේන්තුව සූදානම් වුවත් ඔහු මේ වනවිට විදෙස්ගත වී ඇති බැවින් ඔහුගෙන් ප්‍රකාශයක් ලබාගැනීමට හැකි වී නැත. ඔහුගෙන් ප්‍රකාශයක් ලබාගත් විට මෙම සිද්ධිය පිළිබඳ විමර්ශන අවසන් බව නීතිපති දෙපාර්තමේන්තුව අධිකරණයට දැනුම් දුන්නේ ය. නඩුවේ සිව්වෙනි සැකකාර මොහොමඩ් රූමි විදෙස්ගතවීම සඳහා අධිකරණයෙන් අවසර ඉල්ලා සිටි අතර ඒ පිළිබඳ නියෝගය ලබන මස 3 වන දා නිකුත් කීරිමට නියමිතයි."
    },
    {
        "content": "අධ්‍යාපන අමාත්‍යාංශය පැවසුවේ, පසුගිය දෙසැම්බර් සහ ජනවාරි මාසයන්හි සිදුකරන ලද සම්මුඛ පරීක්ෂණ අනුව රාජ්‍ය සේවා කොමිෂන් සභාවේ සහ අධ්‍යාපන සේවා කමිටුවේ ද අනුමැතිය ඇතිව විදුහල්පතිවරුන් 153 ක් බඳවා ගැනීමට පියවර ගත් බවයි. මෙරට ඇති ජාතික පාසල් සංඛ්‍යාව 373කි . ඉන් පාසල් 278 කට නියමිත ශ්‍රේණිධාරී විදුහල්පතිවරුන් මෙතෙක් පත්කර නොමැති බව අධ්‍යාපන අමාත්‍යාංශය පෙන්වා දෙයි. ජාතික පාසල්වල පවත්නා පුරප්පාඩු අනුව මෙම විදුහල්පතිවරුන්ට පාසල් ලබාදීමට කටයුතු කරන අතර පසුගිය 25 වැනිදා අධ්‍යාපන අමාත්‍ය ඩලස් අලහප්පෙරුම මහතා විසින් ඊට අදාළ පත්වීම් ලිපි ප්‍රදානය කරන ලැබී ය."
    },
    {
        "content": "පෑළියගොඩ පොලිස් ස්ථානයේ නිලධාරීන් කණ්ඩායමක් වත්තල තෙලගපාන ප්‍රදේශයේදී එක් වැටලීමක් ක්‍රියාත්මක කළ අතර එහිදී හෙරොයින් කිලෝග්‍රෑම් එකක් සමග සැකරකුවෙකු අත්අඩංගුවට ගැනිණ. ග්‍රෑන්ඩ්පාස් පොලීසියේ නිලධාරීන් සේදවත්ත කළුපාලම අසලදී හෙරොයින් ග්‍රෑම් 120 ක් සමග සැකකරුවෙකු අත්අඩංගුවට ගෙන තිබේ. පොලීසිය පැවසුවේ, ගල්කිස්ස විශේෂ දූෂණ මර්දන ඒකකය, ගල්කිස්ස පොලිස් වසමේදී ගංජා කිලෝග්‍රෑම් 6 ක් සමග සැකකරුවන් දෙදෙනෙකු අත්අඩංගුවට ගත් බවයි. සැකකරුවන් හෙට අධිකරණයට ඉදිරපත් කිරීමට නියමිතයි."
    },
    {
        "content": "ඒ විත්තිකාර සජින් ද වාස් ගුණවර්ධන මහතා පැමිණිල්ලේ සාක්ෂිකරුවන්ට බලපැම් කරන බවට නීතිපතිවරයා වෙනුවෙන් පෙනී සිටින රජයේ අධිනීතිඥ උදාර කරුණාතිලක මහතා අධිකරණයට කරුණු දැක්වීමෙන් අනතුරුවයි. පාර්ලිමේන්තු මන්ත්‍රී ධුරය දැරූ වසර 5 ක කාලය තුළ රුපියල් කෝටි 30 කට අධික මුදලක් උපයා ගැනීමෙන් මුදල් විශුද්ධිකරණය යටතට ගැනෙන වැරදි සිදුකර ඇති බවට චෝදනා කරමින් නීතිපතිවරයා විසින් සජින් ද වාස් ගුණවර්ධන මහතාට එරෙහිව මෙම නඩුව පවරා තිබේ."
    },
    {
        "content": "COLOMBO (News 1st) – එක්සත් ජාතීන්ගේ මානව හිමිකම් කවුන්සිලයේ 43 වන සැසිවාරය අද දින ආරම්භ විය. ශ්‍රී ලංකාව සමඅනුග්‍රහය දැක්වූ යෝජනාවලින් ඉවත්වීමේ තීරණය මෙවර සැසිවාරයේදී විදේශ අමාත්‍ය දිනේෂ් ගුණවර්ධන මහතා විසින් දැනුම්දීමට නියමිතව තිබේ. ස්විස්ටර්ලන්තයේ ජිනීවා නුවරදී මානව හිමිකම් කවුන්සිලයේ මෙවර සැසිවාරය එක්සත් ජාතීන්ගේ සංවිධානයේ මහලේකම් ඇන්ටෝනියෝ ගුටරේස් මහතා සහ මානව හිමිකම් මහකොමසාරිස් මිෂෙල් බැෂ්ට්ලේ මහත්මියගේ ප්‍රධානත්වයෙන් අද ආරම්භ විය. එක්සත් ජාතීන්ගේ සංවිධානයේ මහලේකම් ඇන්ටෝනියෝ ගුටරේස් මහතා ලබන බදාදා ශ්‍රී ලංකාව පිළිබඳව මානව හිමිකම් කවුන්සිලයේදී අවධානය යොමු කිරීමට නියමිතව තිබේ. විදේශ කටයුතු අමාත්‍ය දිනේෂ් ගුණවර්ධන , රාජ්‍ය අමාත්‍ය මහින්ද සමරසිංහ සහ විදේශ කටයුතු අමාත්‍යාංශයේ ලේකම් රවිනාථ ආරියසිංහ යන මහත්වරුන් ඇතුළු නියෝජිත කණ්ඩායමක් මෙවර සැසිවාරයට සහභාගිවීමට නියමිතය. ශ්‍රී ලංකාව සමඅනුග්‍රහය දකවමින් සම්මත කළ 30/1 සහ 40/1 යන යෝජනාවලින් ඉවත්වීම පිළිබඳව දිනේෂ් ගුණවර්ධන අමාත්‍යවරයා බදාදා මානව හිමිකම් කවුන්සිලය අමතා ප්‍රකාශයක් කරනු ඇති."
    },
    {
        "content": "COLOMBO (News 1st) – අද පැවති විරෝධය අතරතුර ධීවර පිරිසක් හා රාජ්‍ය නිලධාරීන් අතර උණුසම් තත්ත්වයක් හට ගත්තේය. ධීවර හා ජලජ සම්පත් අමාත්‍යාංශයේ මීගමුව කාර්යාල භාර නිලධාරී රංජිත් බණ්ඩාර මහතා පැවසුවේ හෙට දිනයේ සියළු පාර්ශව කැඳවා අදාළ ගැටලු නිරාකරණය කර ගැනීමට සාකච්ඡාවක් පවත්වන බවයි. මේ අතර, දිවුලපිටිය බටහිර පල්ලියපිටිය ප්‍රදේශයේ පෞද්ගලික ඉඩමක වැලි කැණීමකට විරෝධය පළ කරමින් අද පෙරවරුවේ ගම්වාසින් විරෝධතාවයක නිරත වූහ. ඔවුන් පවසන්නේ වැලි කැණිම හේතුවෙන් ප්‍රදේශයේ ජල මූලාශ්‍ර සිදී යාමෙන් පානිය ජලය ලබා ගැනීමේ ගැටළුද මතු වී ඇති බවයි. මේ සම්බන්ධයෙන් දිවුලපිටිය ප්‍රාදේශීය ලේකම් තනූජා රාජකරුණා මහත්මිය පැවසුවේ රජයේ අවසරය මත මෙම වැලි කැණිම සිදු කරන බවයි. කෙසේ වෙතත් මේවනවිට ප්‍රදේශයේ ජල ගැටලුවක් මතුව ඇති බව ද ඇය පැවසුවාය. මේ අතර, කන්තලේ සිරිමංගලපුර, වැලිමංකඩින් වන ජීවී අමාත්‍යවරයාගේ මැදිහත් විමෙන් 122 දෙනෙකු වැලි ගොඩ දැමීමට අවසර ලබා දීම සම්බන්ධයෙන් රාජ්‍ය අමාත්‍ය සුසන්ත පුංචිනිළමේ මහතා විරෝධය පළ කළේය. රාජ්‍ය අමාත්‍ය සුසන්ත පුංචිනිලමේ මහතා ගිය අවුරුද්දේ 160ක් සක්‍රිය කරල ඒවට නිසි අවසරයක් දෙන ගමන් තමයි තවත් 120ට මුදල් බදින්න කියල තිබුනේ. අලුතෙන් බලපත්‍රයක් ගන්න ලක්ෂ 4ක් දුන්න කියල ජනතාව කියනවා බ්‍රෝකර්ට, ජනාධිපතිතුමා විශේෂ පරීක්ෂණයක් කරන්න රහස් පොලිසිය ලව්ව විශාල මංකොල්ලයක්. මේ අතර, ත්‍රීකුණාමලය සෙම්බල්තෙට්ටි ප්‍රදේශයේ බලපත්‍ර නොමැතිව වැලි පටවමින් සිටි 9 දෙනෙකු වැඩිදුර පරීක්ෂණ සදහා කින්නියා පොලිසියට විසින් නාවික හමුදාව භාරයට දෙනු ලැබ තිබේ."
    },
    {
        "content": "ඒ යටතේ , හම්බන්තොට – කොළඹ, තංගල්ල – කොළඹ සහ ඇඹිලිපිටිය – කොළඹ අතර බස් සේවා ආරම්භ වනු ඇති. ශ්‍රී ලංකා ගමනාගමන මණ්ඩලයේ අධීක්ෂණ නිලධාරි පණ්ඩුක ස්වර්ණ හංස මහතා පැවසුවේ, හම්බන්තොට කොළඹ අතර බස් ගාස්තුව රුපියල් 880 ක් වන බවයි. තංගල්ල සිට කොළඹ දක්වා බස් ගාස්තුව රුපියල් 680කි. මේ අතර නිත්‍යානුකූල ක්‍රමවේදයකට යටත්ව හම්බන්තොට කොළඹ දක්වා අධිවේගී බස් සේවාව සඳහා බස් රථ යොදවන බව, ජාතික ගමනාගමන කොමිෂන් සභාව පවසයි. එහි ජ්‍යෙෂ්ඨ නිලධාරියෙක් සඳහන් කළේ, සතියක් ඇතුළත අදාළ ක්‍රමවේදය සකස් කර, බස් රථ සම්බන්ධයෙන් ඉල්ලීම් ලබා ගන්නා බවයි. එම ඉල්ලීම් සලකා බලා නිත්‍යනුකූල පාර්ශවයන්ට අධිවේගී බස් රථ සේවා සඳහා අවස්ථාව ලබා දෙන බව ද එම නිලධාරියා සඳහන් කළේ ය. මේ අතර, දක්ෂිණ අධිවේගී මාර්ගයේ පසුගියදා විවෘත කළ මාතර-හම්බන්තොට කොටස ගමනාගමනය සඳහා විවෘත කෙරුණේ, ඊයේ මධ්‍යම රාත්‍රියේ සිටයි. ඒ අනුව කටුනායක සිට මත්තල දක්වා දක්ෂිණ අධිවේගී මාර්ගය සම්පූර්ණයෙන්ම විවෘත කෙරෙන බව මාර්ග සංවර්ධන අධිකාරිය සඳහන් කළේ ය. මේ අතර අධිවේගි මාර්ග ගාස්තු ද අතිවිශේෂ ගැසට් පත්‍රයකින් ප්‍රකාශයට පත් කෙරිණ. ඒ අනුව කටුනායක සිට හම්බන්තොට දක්වා රෝද හතරකින් යුත් වාහන සඳහා රුපියල් 1000ක ගාස්තුවක් අය කෙරෙනු ඇති. රෝද 6 කින් යුත් වාහන සඳහා කටුනායක සිට හම්බන්තොට දක්වා ගාස්තුව රුපියල් 1900කි. අදාළ ගමනාන්තය දක්වා රෝද 6 කට වඩා වැඩි වාහන සඳහා රුපියල් 3150ක ගාස්තුවකට යටත්ව වන බව එම ගැසට් නිවේදයේ සඳහන් ය."
    },
    {
        "content": "පොලීසිය පැවසුවේ, ඊයේ රාත්‍රී 9.40 ට පමණ යතුරු පැදියකින් පැමිණී පුද්ගලයෙකු මෙම වෙඩි තැබීම සිදුකර ඇති බවයි. වෙඩි වැදීමෙන් බරපතළ තුවාල ලැබූ අදාළ පුද්ගලයා හොරණ රෝහලට ඇතුළත් කිරීමෙන් පසු මියගොස් තිබේ. එලෙස මියගොස් ඇත්තේ, ඉලිඹ ප්‍රදේශයේ පදිංචි 32 හැවිරිදි ත්‍රිරෝද රථ රියදුරෙකි."
    },
    {
        "content": "ඒ, කන්තලේ ගෝමරංකඩවල මැදවච්චිය වැවේ දිය නෑමට ගොස් පාසල් සිසුන් සිව් දෙනෙකු මියයාමේ සිද්ධිය සමගයි. අධ්‍යාපන අමාත්‍යාංශය පැවසුවේ, අධ්‍යාපන චාරිකා සංවිධාන කිරීමේදී දුර ප්‍රමාණය සම්බන්ධයෙන් නව නීති ඇතුළත් කිරීමට පියවර ගන්නා බවයි. ඊට අමතරව සිසුන් නැරඹීමට අපේක්ෂිත ස්ථාන, නවාතැන් ගන්නේ නම් එම ස්ථාන සහ අදාළ දුර ප්‍රමාණ පිළිබඳව ද සවිස්තර වාර්තාවක් ලබා ගැනීමට අමාත්‍යාංශය සැලසුම් කර තිබේ. මෙම සංශෝධන සහ නව නීති කිහිපයකින් යුත් අදාළ චක්‍ර ලේඛය පළාත් අධ්‍යාපන ලේකම්වරුන්, පළාත් අධ්‍යාපන අධ්‍යක්ෂවරුන්, කලාප අධ්‍යාපන අධ්‍යක්ෂවරුන් සහ සියලු විදුහල්පතිවරුන්ට යොමු කරනු ඇති. මේ අතර කන්තලේ ගෝමරංකඩවල මැදවච්චිය වැවේ දිය නෑමට ගොස් පාසල් සිසුන් සිව් දෙනෙකු මියයාමේ සිද්ධිය පිළිබඳ විමර්ශනයට , තිදෙනෙකුගෙන් සමන්විත කමිටුවක් පත් කර තිබේ. එම කමිටුවට පස්සර කලාප අධ්‍යාපන අධ්‍යක්ෂවරයා, පළාත් අධ්‍යාපන අධ්‍යක්ෂවරයාගේ නියොජිතයෙකු සහ පළාත් අධ්‍යපන දෙපාර්තමේන්තුවේ නියෝජිතයෙකු ඇතුළත් ය. එම කමිටුව අද  ස්ථානීය පරීක්ෂාවක් සිදු කිරීම සඳහා සිද්ධිය සිදු වූ ස්ථානය නිරීක්ෂණයට නියමිතයි. මෙම විමර්ශනයෙන් අනතුරුව සකසන වාර්තාව දින 14 ක් ඇතුළත ඌව පළාත් ආණ්ඩුකාරවරයා වෙත ලබා දීමට නියමිතයි. මෙලෙස ජීවිතක්ෂයට පත්වූයේ අධ්‍යාපන චාරිකාවක් ගිය, හාලිඇල විද්‍යා විද්‍යාලයේ සිසුන් සිව් දෙනෙකි."
    },
    {
        "content": "එක්සත් ජාතීන්ගේ මානව හිමිකම් කවුන්සිලයේ 43 වන සැසිවාරය ඊයේ ආරම්භ විය. ශ්‍රී ලංකාව සම අනුග්‍රහය දැක්වූ යෝජනාවලින් ඉවත්වීමේ තීරණය මෙවර සැසිවාරයේදී විදේශ අමාත්‍ය දිනේෂ් ගුණවර්ධන මහතා විසින් දැනුම්දීමට නියමිතයි. මෙවර සැසිවාරය ඊයේ ආරම්භ වුණේ, එක්සත් ජාතීන්ගේ සංවිධානයේ මහලේකම් ඇන්ටෝනියෝ ගුටරේස් මහතා සහ මානව හිමිකම් මහ කොමසාරිස් මිෂෙල් බැෂ්ට්ලේ මහත්මියගේ ප්‍රධානත්වයෙනි. හෙට ශ්‍රී ලංකාව පිළිබඳව මානව හිමිකම් කවුන්සිලයේදී අවධානය යොමු කිරීමට නියමිතව තිබේ. විදේශ කටයුතු අමාත්‍ය දිනේෂ් ගුනවර්ධන, රාජ්‍ය අමාත්‍ය මහින්ද සමරසිංහ සහ විදේශ කටයුතු අමාත්‍යාංශයේ ලේකම් රවිනාථ ආරියසිංහ යන මහත්වරුන් ඇතුළු නියෝජිත කණ්ඩායමක් මෙවර සැසිවාරයට සහභාගි වේ. ශ්‍රී ලංකාව සම අනුග්‍රහය දකවමින් සම්මත කල 30/1 සහ 40/1 යන යෝජනාවලින් ඉවත්වීම පිළිබඳව දිනේෂ් ගුනවර්ධන අමාත්‍යවරයා බදාදා මානව හිමිකම් කවුන්සිලය අමතා ප්‍රකාශයක් කරනු ඇති."
    },
    {
        "content": "වැටලීමෙන් සොයා ගැනුණ හෙරොයින් ප්‍රමාණය කිලෝග්‍රෑම් 4 යි ග්‍රෑම් 290 කි. පොලීසිය පැවසුවේ, අදාළ හෙරොයින් තොගය සමග සැකකරුවන් 6 දෙනෙකු අත්අඩංගුවට ගෙන ඇති බවයි. සැකකරුවන් අතර මාලදිවයින් ජාතිකයින් දෙදෙනෙක් ද වෙති. එක් සැකකරුවෙකු අත්අඩංගුවට ගෙන ඇත්තේ, දෙහිවල ප්‍රදේශයේ ලැගුම් හලකදීයි. අත්අඩංගුවට ගත් සෙසු සැකකරුවන් නුගේගොඩ පැගිරිවත්ත, පානදුර පිංවත්ත, මහරගම ඇතුළු ප්‍රදේශවල පදිංචිකරුවන් ය. දින 6 ක රැඳවුම් නියෝග මග සැකකරුවන් රඳවා තබා ප්‍රශ්න කිරීමට නියමිත බව පොලීසිය පැවසී ය. සැකකරුවන් භාවිත කළ මෝටර් රථ දෙකක් ද පොලිස් මත්ද්‍රව්‍ය නාශක කාර්යාංශය භාරයට ගෙන තිබේ."
    },
    {
        "content": "1. : කොළඹ හා තදාසන්න ප්‍රදේශවල රථවාහන පාලනය සඳහා පොලීසියේ සහයට ඊයේ සිට යුද හමුදා පොලිස් සේවා බලකාය යොදවා තිබේ. 2.  : නොරොච්චෝලේ බලාගාරයේ හදිසි බිඳවැටීම ගැන සෙවීමට ජනපති විශේෂ කමිටුවක් පත් කිරීමට පියවර ගෙන තිබේ. 3. : පිළියන්දල, වෑවල ප්‍රදේශයේ රසායනික ද්‍රව්‍ය අළෙවි සැලක ගින්නක් හටගෙන තිබේ. 4.  : වව්නියාව – යාපනය මාර්ගයේ ඕමන්තේ ප්‍රදේශයේදී පෙරේදා රාත්‍රීයේ දී බස් රථයක් හා ජීප් රථයක් එකිනෙක ගැටීමෙන් සිදු වූ රිය අනතුරින් මිය ගිය පුද්ගලයින් ගණන 5 දෙනෙකු දක්වා ඉහළ ගොස් තිබේ. 1.  : සිය ධුරයෙන් ඉල්ලා අස්වන බව මලයාසියානු අග්‍රාමාත්‍ය මහතීර් මොහොමඩ් ඊයේ නිවේදනය කළේය. 2. : අමෙරිකානු ජනාධිපති ඩොනල්ඩ් ට්‍රම්ප් සිය කුළුඳුල් ඉන්දීය සංචාරය අරඹමින් ඊයේ අහමදාබාද් නුවරට ළඟාවිය. 1.  : කාන්තා ලෝක කුසලාන පන්දුවාර 20-20 ක්‍රිකට් තරගාවලියේ දී සහභාගීවූ දෙවැනි තරගයෙන් ද ඔස්ට්‍රේලියාව හමුවේ අවාසනාවන්ත ලෙස පරාජය වීමට ශ්‍රී ලංකා කණ්ඩායමට ඊයේ සිදුවිය."
    },
    {
        "content": "ඊයේ රාත්‍රී 9.30 ට පමණ හොරණ ඉළිඹ -කඳන මාර්ගයේ ත්‍රිරෝද රථයක් පදවාගෙන යමින් සිටි පුද්ගලයෙකුට යතුර පැදියකින් පැමිණි නාඳුනන පුද්ගලයින් දෙදෙනෙකු විසින් වෙඩි තබා පලාගොස් තිබිණ. පොලීසිය පැවසුවේ, වෙඩි තැබීමෙන් තුවාල ලැබූ අදාළ පුද්ගලයා හොරණ රෝහලට ඇතුළත් කිරීමෙන් පසු මියගොස් ඇති බවයි. එලෙස ඝාතනයට ලක්වූයේ හොරණ ඉළිඹ ප්‍රදේශයේ පදිංචි 32 හැවිරිදි පුද්ගලයෙකි. සැකකරුවන් මෙතෙක් හඳුනා ගෙන නොමැති බව පොලීසිය සඳහන් කළේ ය. මේ අතර අදාළ වෙඩි තැබීමේ සිද්ධියට පෙර එම මාර්ගයේම කිලෝමීටරයක් දුරින් නවතා තිබූ ත්‍රිරෙද රථයකට හා ඒ අසල නිවසකට ද යතුරු පැදියකින් පැමිණි නාඳුනන පුද්ගලයින් දෙදෙනෙකු වෙඩි තබා පලා ගොස් ඇතැයි, පොලීසිය පැවසී ය."
    },
    {
        "content": "ජාතික හෙළ උරුමයේ මහ ලේකම්, පාඨලි චම්පික රණවක මහතා ඒ බව පැවසුවේ අද විපක්ෂ නායක සජිත් ප්‍රේමදාස මහතාගේ ප්‍රධානත්වයෙන් පාර්ලිමේන්තු සංකීරණයේ පැවති මාධ්‍ය හමුවකදීයි."
    },
    {
        "content": "ඒ අනුව හෙට පෙරවරු 9.00 සිට පසුදා පෙරවරු 3.00 දක්වා ජා- ඇල, කටුනායක සහ සීදුව නගර සභා බල ප්‍රදේශ, ඡා- ඇල, ඒකල, කදාන, ආනියාකන්ද, බටගම, තුඩැල්ල, නිවන්දම, මා-එළිය , කෙරවලපිටිය , මාටාගොඩ ,වැලිසර , මාබෝල, ඇලපිටිවල, මහබාගේ, දික්ඹ්විට , උස්වැටකෙයියාව, පමුණුගම සහ බෝපිටිය යන ප්‍රදේශවලට ජල සැපයුම අත්හිටුවනු ඇති. කැලණිය ප්‍රදේශයේ අත්‍යවශ්‍ය වැඩිදියුණු කටයුත්තක් හේතුවෙන් එලෙස ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කළේ ය."
    },
    {
        "content": "ඒ, ශ්‍රී ලංකා නිදහස් පොදුජන සන්ධානයේ නායක අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් අරලියගහ මන්දිරයේදීයි. රාජ්‍ය අමාත්‍ය ලසන්ත අලගියවන්න මහතා පැවසුවේ ඊට ශ්‍රී ලංකා නිදහස් පක්ෂයේ විධායක සභිකයින් ද සහභාගී වන බවයි. නිදහස් පක්ෂය ඇතුළු ශ්‍රී ලංකා නිදහස් පොදුජන සන්ධානයේ සියලු හවුල්කාර පක්ෂවල සියලු විධායක සභා සාමාජිකයින්ට මේ සඳහා ආරාධනා කර ඇති බව සඳහන් ය. ඉදිරි මැතිවරණය ඉලක්ක කරගනිමින් ශ්‍රී ලංකා නිදහස් පොදුජන සන්ධානයට තවත් පක්ෂ එක්කර ගැනීම සඳහා විධායක සභාවේ අනුමැතිය ලබාගැනීම අද පැවැත්වෙන රැස්වීමේ මූලික අරමුණකි. මීට අමතරව ඉදිරි මැතිවරණය පිළිබඳව ද විධායක සභාවේදී සාකච්ඡාවට ගැනීමට නියමිත බව රාජ්‍ය අමාත්‍ය ලසන්ත අලගියවන්න මහතා සඳහන් කළේ ය."
    },
    {
        "content": "මෙම වගුරු බිමේ ගින්නට හේතුව නීතිවිරෝධී මත්පැන් ස්කාගාරයක් ද යන්න පිළිබඳව මේ වනවිට සැක මතුව තිබේ. ගින්න මැඩපැවැත්වීම සඳහා ශ්‍රී ලංකා ගුවන් හමුදාවේ බෙල් 212 හෙලිකොප්ටර් යානයක් ද එම ස්ථානයට පිටත්කර යවා තිබේ. මේ අතර ශ්‍රී ජයවර්ධනපුර කෝට්ටේ ගිනි නීවිම් සේවා ඒකකය සඳහන් කළේ, ගින්න නීවිම සඳහා ගිනි නිවීමේ රථ 4 ක් පිටත් කර යවා ඇති බවයි. වගුරුබිම් ප්‍රදේශයක් හේතුවෙන් එම ප්‍රදේශයට ළඟාවීමේ දුෂ්කරතාවක් ඇතැයි ගිනි නිවීම් සේවා ඒකකය සඳහන් කළේ ය."
    },
    {
        "content": "හෙට මධ්‍යම රාත්‍රියේ සිට ග්‍රෑම් 450 ක පාන් ගෙඩියක මිල රුපියල් 5 කින් පහළ දමන බව සමස්ත ලංකා බේකරි හිමියන්ගේ සංගමය පවසයි. අද කොළඹදී පැවැති මාධ්‍ය හමුවකට එක්වෙමින් එම සංගමයේ සභාපති එම්.කේ ජයවර්ධන මහතා සඳහන් කළේ, රජය ලබාදුන් බදු සහන මහජනතාවට ලබාදීමේ අරමුණින් පාන්ගෙඩියක මිල අඩු කිරීමට තිරණය කළ බවයි."
    },
    {
        "content": "නියෝජ්‍ය පොලිස්පතිවරුන් 7 දෙනෙකු ඇතුළු ජ්‍යෙෂ්ඨ පොලිස් නිලධාරීන් පිරිසකට ස්ථාන මාරුවීම් ලබාදී තිබේ. ඒ අනුව, කොළඹ දිසාව භාර නව නියෝජ්‍ය පොලිස්පතිවරයා ලෙස බී.ආර්.එස්.ආර්. නාගහමුල්ල මහතා පත් කෙරිණි. ස්ථාන මාරු අනුව කොළඹ දිසාව භාර නියෝජ්‍ය පොලිස්පතිවරයා ලෙස කටයුතු කළ චම්පික සිරිවර්ධන මහතා පොලිස් මූලස්ථාන දිසාවට මාරු කර තිබේ. වැඩබලන ජ්‍යෙෂ්ඨ නියෝජ්‍ය පොලිස්පතිවරයෙක් ඇතුළු නියෝජ්‍ය පොලිස්පතිවරුන් 7 දෙනෙකුට සහ ජ්‍යෙෂ්ඨ පොලිස් අධිකාරිවරුන් 4 දෙනෙක්,පොලිස් අධිකාරිවරුන් 3 දෙනෙක්, සහකාර පොලිස් අධිකාරිවරුන් 6 දෙනෙක්, ප්‍රධාන පොලිස් පරීක්ෂකවරුන් 9 දෙනෙකු, පොලිස් පරීක්ෂකවරුන් 16 දෙනෙකු ස්ථාන මාරුවීම් ලැබී ඇති පොලිස් නිලධාරීන් වේ."
    },
    {
        "content": "මින් ඉදිරියට රජයේ පාසල්වල පළමු පාසල් වාර විභාගය නොපැවැත්වීමට අධ්‍යාපන අමාත්‍යාංශය තීරණය කර තිබේ. ඒ, පළමු පාසල් වාරයේදී ක්‍රීඩා හා වෙනත් බාහිර ක්‍රියාකාරකම් සඳහා ප්‍රමුඛත්වය ලබාදීමේ අපේක්ෂාවෙනි. නිවේදනයක් නිකුත් කරමින් අධ්‍යාපන අමාත්‍යාංශය පැවසුවේ රජයේ සෑම පාසලකම පළමු පාසැල් වරායේදී නිවාසන්තර ක්‍රීඩා , අධ්‍යාපන චාරිකා ප්‍රදර්ශන සහ ක්‍රිකට් තරග වැනි විෂය සමගාමී ක්‍රියාකාරකම් රැසක් සංවිධානය කරන බවයි. එහෙත් විභාග අතපසුවේ යැයි බියෙන් ඇතැම් මව්පියන් සිසුන් ක්‍රීඩාවලට යොමු නොකරන බවට හෙළි වී ඇතැයි අමාත්‍යාංශය සඳහන් කළේ ය. මෙම කටයුතු හේතුවෙන් විදුහල්පතිවරුන්ට සහ ගුරුවරුන් ද ඉතා කාර්යබහුල වී ඇති බව පෙන්වා දෙන අමාත්‍යාංශය සඳහන් කළේ, මින් ඉදිරියට දෙවැනි හා තුන්වැනි පාසල් වාරය පමණක් වාර විභාග පැවැත්වීමට තීරණය කර ඇති බවයි. කෙසේ වෙතත් මෙවර පළමු පාසල් වාර විභාගය සැලසුම් කළ පරිදි පැවැත්වීමට උපදෙස් දී ඇති බව එම නිවේදනයේ වැඩිදුරටත් සඳහන් වේ."
    },
    {
        "content": "රාජ්‍ය පරිපාලන, ස්වදේශ කටයුතු හා පළාත් සභා අමාත්‍යාංශයේ ලේකම් සිරිපාල හෙට්ටිආරච්චි මහතා සඳහන් කළේ, ඒ අනුව අද දිනය තුළ උපාධිධාරීන්ගේ පුහුණු පත්වීම් ලිපිය ඔවුන් වෙත ලැබෙනු ඇති බවයි. රාජ්‍ය සේවයේ පුහුණුව සඳහා බඳවා ගෙන ඇති උපාධිධාරීන් සංඛ්‍යාව 40,000 කි. ඉන් 80% ක් ම පළාත් පාසල්වලට අනියුක්ත කරන බව ද ලේකම්වරයා පැවසුවේ ය. ඔහු සඳහන් කළේ, වසරක පුහුණුවෙන් පසු ඔවුන් රාජ්‍ය සේවයේ ස්ථිර පත්වීම් සඳහා බඳවා ගන්නා බවයි."
    },
    {
        "content": "රාජගිරිය ප්‍රදේශයේ කළ වැටලීමකින් හෙරොයින් කිලෝග්‍රෑම් 3 යි ග්‍රෑම් 257 ක් පොලිස් මත්ද්‍රව්‍ය නාශක කාර්යාංශය භාරයට ගෙන තිබේ. පොලීසිය පැවසුවේ එහි වටිනාකම රුපියල් කෝටි තුනක හමාරකට අධික වන බවයි. එම හෙරොයින් සමග සැකකරුවන් දෙදෙනෙකු අත්අඩංගුවට ගත් අතර ත්‍රීරෝද රථයක් ද සිය භාරයට ගත් බව පොලිස් මත්ද්‍රව්‍ය නාශක කාර්යාංශය සඳහන් කළේ ය."
    },
    {
        "content": "කොරෝනා ආසාදනය වී ඇති බවට සැකපිට රෝහල් ගත කළ ඉතාලියේ සිට පැමිණි පුද්ගලයින් දෙදෙනාගේ ජීව සාම්පල වැඩිදුර විමර්ශන සඳහා වෛද්‍ය පර්යේෂණ ආයතනය වෙත යොමුකර තිබේ. සෙම්ප්‍රතිෂ්‍යාව ඇතුළු රෝග ලක්ෂණ හේතුවෙන් ඉතාලියේ සිට පැමිණි අදාළ පුද්ගලයින් දෙදෙනා ශ්‍රී ජයවර්ධනපුර හා රාගම රෝහල්වලට ඇතුළත් කර තිබුණි. වසංගත රෝග විද්‍යා අංශය පැවසුවේ අනතුරුව ඔවුන් වැඩිදුර ප්‍රතිකාර සඳහා අංගොඩ බෝවන රෝග විද්‍යායතනයට යොමු කළ බවයි. එම පුද්ගලයින් දෙදෙනා සමග කොරෝනා බවට සැකපිට අංගොඩ බෝවන රෝග විද්‍යායතනයේ ප්‍රතිකාර ලබන පුද්ගලයින් සංඛ්‍යාව 4 කි. මේ අතර ඉතාලියෙන් මෙතෙක් කොරෝනා ආසාදිත ශ්‍රී ලාංකිකයින් පිළිබඳව වාර්තා වී නැතැයි මිලානෝහි වැඩබලන කොන්සල් ජනරාල් ප්‍රභාෂිණී පොන්නම්පෙරුම මහත්මිය සඳහන් සඳහන් කළාය."
    },
    {
        "content": "අමෙරිකා එක්සත් ජනපදයේ ආකන්සෝ විශ්වවිද්‍යාලයේ ක්ලින්ටන් මහජන සේවා පාසල මෑතකදී ප්‍රකාශයට පත් කරන ලද හවුල්කාරිත්වයකදී ශ්‍රී ලංකාවේ විශාලතම රාජ්‍ය නොවන මානුෂීය මුලපිරීම වන ‘ගම්මැද්ද’ සමග එක් වන බවට ඔවුන් සඳහන් කර ඇත. ක්ලින්ටන් පාසල රාජ්‍ය සේවයේ උපාධි පාඨමාලා පිරිනැමූ අමෙරිකා එක්සත් ජනපදයේ පළමු විශ්වවිද්‍යාලය වන අතර එය ආරම්භ කරන ලද්දේ ආකන්සෝහි ලිට්ල් රොක්හි සිය රාජ්‍ය සේවය ආරම්භ කළ ජනාධිපති බිල් ක්ලින්ටන් සිහි කිරීම සඳහා ය. ක්ලින්ටන් පාසලේ ප්‍රධානියා වන ජේම්ස් එල්. ස්කිප් රදර්ෆර්ඩ් මේ පිළිබඳව මෙලෙස අදහස් දක්වා ඇත. ”2020 දී ගම්මැද්ද නව හවුල්කාර සංවිධානයක් ලෙස ලැබීම ගැන අපි අතිශයින් සතුටට පත්වෙනවා. මෙම මුලපිරීම ගම්මැද්ද සහ ක්ලින්ටන් පාසල සම්බන්ධ කරන අතිරේක සහයෝගීතා අවස්ථාවන් සඳහා අඩිතාලමක් වන බව අපි බලාපොරොත්තු වෙනවා ” ගම්මැද්ද සහ ක්ලින්ටන් පාසල අතර අන්තර්ජාතික රාජ්‍ය සේවා ව්‍යාපෘති වැඩසටහන මගින් ශ්‍රී ලංකාවේ ග්‍රාමීය ගම්මාන මුහුණ දී ඇති විසඳිය නොහැකි ගැටලුවක් වන අලි මිනිස් ගැටුම කෙරෙහි අවධානය යොමු කෙරේ. රදෆර්ඩ් මහතා පවසා සිටියේ ආකන්සෝ ක්ලින්ටන් විශ්වවිද්‍යාලයේ රාජ්‍ය සේවා පාසල වඩාත් සාම්ප්‍රදායික උපාධි පාඨමාලාවලින් වෙනස් වන බවයි. ශ්‍රී ලංකාවේ මහාරාජා සංවිධානය විසින් ආරම්භ කරන ලද ගම්මැද්ද ව්‍යාපාරය එක්සත් රාජධානියේ ඔක්ස්ෆර්ඩ් විශ්වවිද්‍යාලය සහ එක්සත් ජනපදයේ බ්‍රවුන් විශ්වවිද්‍යාලය ඇතුළු ලෝකයේ වඩාත්ම කීර්තිමත් ඉගෙනුම් ආයතන විසින් පිළිගෙන ඇත."
    },
    {
        "content": "මේ වන විට අපේ රටේ විවිධ ප්‍රශ්න , ගැටලු සහ අභියෝග රැසක් තිබෙන නමුත් ඒ වෙනුවෙන් අපි හැමෝටම කළ හැකි දෙයක් තිබේ. ෆොක්ස් හිල් පරිසර පද්ධතියෙදී අද එය යළිත් තහවුරු විය. මෙරට මනරම් සංවේදී පරිසර පද්ධතියක් වන දියතලාව ෆොක්ස්හිල් පරිසර කලාපය ජාතික හා ජාත්‍යන්තරව වැදගත් වන්නෙ ශ්‍රී ලංකාවට අවේණික අතිදුර්ලභ ශාක හා පක්ෂී විශේෂ රසකගෙන් සමන්විතවීම නිසයි . මෙලෙස එක පෙළට ෆොක්ස් හිල් කඳු පන්තිය දෙසට ගමන් කරන්නේ ජාතික වගකීමක අවශ්‍යතාව මනාව හඳුනාගත් මෙරට විශාලතම ස්වෙච්ඡා බලකායයි . ෆොක්ස්හිල් පරිසර පද්ධතියේ පැළ 2000 ක් රෝපණය කිරීමේ ගම්මැද්ද වී ෆෝස් ක්‍රියාන්විතය අද ක්‍රියාත්මක කෙරුණේ, දියතලාව මධ්‍යම ආරක්ෂක සේනා මූලස්ථානයේ නිලධාරීන් සහ එම්. ඒ. එස්. ආයතනයේ පූර්ණ සහයෝගය ද ඇතිවයි . මේ පිළිබදව අදහස් දක්වමින් දියතලාව මධ්‍යම ආරක්ෂක සේනා මූලස්ථානයේ ආඥාපති මේජර් ජෙනරාල් ලක්සිරි වඩුලේ මහතා මෙලෙස අදහස් පළ කළේ ය. සීමා සහිත කැපිටල් මහා රාජා සංවිධානයේ සමූහ අධ්‍යක්ෂ ශෙවාන් ඩැනියල් මහතා පැවසුවේ, ස්වභාව ධර්මය යනු අප සැමගේ මූලාරම්භය බවයි. බණ්ඩාරවෙල කුඩා කුසුම් බාලිකා විද්‍යාලයේ සිසුවියෝ ද මහත් උද්යෝගයෙ මෙම වැඩසටහන සඳහා එක් වූහ."
    },
    {
        "content": "එහි විශේෂ විමර්ශන ඒකකයේ කළමනාකරු ඉන්දික ප්‍රනාන්දු මහතා සඳහන් කළේ, සිලාවතුර සහ මුරුක්කන් ප්‍රදේශවල සිදු කළ වැටලීම්වලින් ඔවුන් අත්අඩංගුවට ගත් බවයි."
    },
    {
        "content": "ගුවන් හමුදා මාධ්‍ය ප්‍රකාශක, ගෘප් කැප්ටන් දුෂාන් විජේසිංහ මහතා සඳහන් කළේ, හිඟුරක්ගොඩ ගුවන් හමුදා කඳවුරේ යානයක් ඒ සඳහා යොදවා ඇති බවයි. ඊට අමතරව කුරුණෑගල නගර සභාවේ ගිනි නිවීම් රථ 2 ක් ගින්න නිවා දැමීම සඳහා යොදවා තිබේ. ආපදා කළමනාකරණ මධ්‍යස්ථානය සඳහන් කළේ , ගින්න මැඩපැවැත්වීම තරමක් අසීරු බවයි."
    },
    {
        "content": "පුනරුත්ථාපනය කළ මත්ද්‍රව්‍යවලට ඇබ්බැහිවූවන් 350 දෙනෙකු අද සමාජගත කෙරෙන බව පුනරුත්ථාපනය කොමසාරිස් ජනරාල් දෙපාර්තමේන්තුව පවසයි. පුනරුත්ථාපනය කොමසාරිස් ජනරාල් මේජර් ජෙනරාල් දර්ශන හෙට්ටිආරච්චි මහතා පැවසුවේ මෙම පිරිසට වසරක කාලයක් උපදේශනය, අධ්‍යාපනය හා මනෝසමාජීය නිපුණතා මෙන්ම වෘත්තීය පුහුණුව ලබා දුන් බවයි. තවත් 1000 ක පමණ පිරිසක් පුනරුත්ථාපනය කඳවුරු 03ක පුහුණුව ලබන බව මේජර් ජෙනරාල් දර්ශන හෙට්ටිආරච්චි මහතා සඳහන් කළේ ය. වව්නියාව- පූන්තෝට්ටම්, වැලිකන්ද – කන්දකාඩු හා සේනපුර යන කඳවුරු 03 ක එම පිරිස පුහුණුව ලැබුවේය."
    },
    {
        "content": "එම මණ්ඩලයේ සාමාන්‍යාධිකාරි ආර්. එච්. රුවිනිස් මහතා සඳහන් කළේ, මේ හේතුවෙන් ඇතැම් ප්‍රදේශවලට අඛණ්ඩ ජල සැපයුමක් ලබාදීමට නොහැකි වී ඇති බවයි. ජලය පානීය අවශ්‍යතාවලට පමණක් භාවිත කරන්නැයි, ඔහු ජනතාවගෙන් ඉල්ලා සිටී."
    },
    {
        "content": "ඒ ඇය අද අලුත්කඩේ මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි. හෙරොයින් ග්‍රෑම් 11 යි මිලිග්‍රැම් 558 ක් සමග සැකකාරිය අත්අඩංගුවට ගැනුණේ මීගමුව පාර, පෑලියගොඩ ප්‍රදේශයේ නිවසක සිදුකළ වැටලීමකදීයි."
    },
    {
        "content": "එවන් පසුබිමක අදාළ ගිවිසුම් කොන්දේසි වෙනස්කළ යුතු බවට, ඒ පිළිබඳව සොයා බැලීමට පත් කළ කමිටුව රජයට නිර්දේශ කළේ ය. මේ අනුර කුමාර දිසානායක මහතා MCC ගිවිසුමේ හෙළි නොවුණු පැතිකඩක් පළ කළ අදහස් කිහිපයක් පහතින්. එක්සත් ජාතික පක්ෂ මන්ත්‍රී කබීර් හෂීම් මහතා පැවසුවේ, මේ මොහොතේ රටට සුදුසුම දේ එම්.සී.සී. ගිවිසුම ඉවත් කිරීම බවයි."
    },
    {
        "content": "ඒ, පක්ෂ නායක රනිල් වික්‍රමසිංහ මහතාගේ ප්‍රධානත්වයෙනි. සිරිකොත පක්ෂ මූලස්ථානයේදී පැවැත්වෙන රැස්වීමේදී එළඹෙන මහ මැතිවරණය වෙනුවෙන් තරග වැදීම සඳහා තීරණ කිහිපයකට එළඹෙනු ඇති."
    },
    {
        "content": "ගින්න මැඩපැවැත්වීම සඳහා ගුවන් හමුදාවෙන් බෙල් 212 වර්ගයේ ගුවන් යානයක් ද යෙදවීමට ඊයේ පියවර ගැනුණි. ඊට අමතර කුරුණෑගල නගර සභාවේ ගිනි නිවීම් ඒකකය, කුලියාපිටිය හා හලාවත නගර සභාවල ගිනි නිවීම් රථ, පොලීසිය හා ප්‍රදේශවාසීන් ද ඊට එක්විය. කසළ කන්දේ ගින්න හටගත්තේ ඊයේ පෙරවරුවේදීය."
    },
    {
        "content": "එහි විශේෂඥ වෛද්‍ය සමිත ගී කියනගේ මහතා සඳහන් කළේ, ඔවුන් පෙරේදා දිනයේදී අංගොඩ බෝවන රෝග විද්‍යායතනයට ඇතුළත් කළ බවයි. සෙම්ප්‍රතිෂ්‍යාව ඇතුළු රෝග ලක්ෂණ හේතුවෙන් ඔවුන් ශ්‍රී ජයවර්ධනපුර හා රාගම රෝහල්වලට ඇතුළත් කිරීමෙන් පසු වැඩිදුර ප්‍රතිකාර සඳහා අංගොඩ බෝවන රෝග විද්‍යායතනය යොමු කෙරුණි.. ඔවුන් දෙදෙනා සමග කොරෝනා බවට සැකපිට අංගොඩ බෝවන රෝග විද්‍යායතනයේ ප්‍රතිකාර ලබන රෝගීන් සංඛ්‍යාව 4 ක්."
    },
    {
        "content": "පොලීසිය සඳහන් කළේ, ශිෂ්‍ය භික්ෂුන්වහන්සේ දෙනමක් ද ඒ අතර සිටින බවයි. මහජනතාවට පීඩාකාරී වන ලෙස හැසිරීම සහ මාර්ග අවහිර කිරීම ඇතුළු චෝදනා යටතේ මෙම සිසුන් අත්අඩංගුවට ගෙන ඇත. ඔවුන් අද අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය."
    },
    {
        "content": "එහි සභාපති මහාචාර්ය මුදිත විදානපතිරණ මහතා සඳහන් කළේ, උපතේ සිට වසරක් වයසැති දරුවන් මේ යටතේ එම මධ්‍යස්ථානවලට භාරදිය හැකි බවයි. පසුගිය කාලයේ විවිධ හේතු මත දරුවන් මහ මග දමා යාම, ඝාතනය කිරීම වැනි හේතු වාර්තා විය. සභාපතිවරයා ප්‍රකාශ කළේ, මෙවැනි තත්ත්වයන් අවම කර දරුවන්ගේ ආරක්ෂාව තහවුරු කිරීම සඳහා නව වැඩපිළිවෙළ ක්‍රියාත්මක කරන බවයි."
    },
    {
        "content": "ජාතික මැතිවරණ කොමිසන් සභාවේ සභාපති මහින්ද දේශප්‍රිය මහතා සඳහන් කළේ, නීතිපති උපදෙස් මත ජනාධිපතිවරයාට එම බලය හිමිවන බවයි."
    },
    {
        "content": "ඒ අනුව ලෝක වෙළෙඳපෙළේ රත්‍රං අවුන්සයක මිල සටහන් වූයේ අමෙරිකානු ඩොලර් 1586.45 ක් ලෙසය. වෙනත් මුදල් ඒකකවලට සාපේක්ෂව අමෙරිකානු ඩොලරයේ අගය දුර්වලවීම ඊට ප්‍රධාන හේතුවයි. කොරෝනා වෛරසය පැතිරයාමත් සමග ආයෝජකයන් රත්‍රං මිලදී ගැනීමට පෙළඹීම ඊට බලපා ඇති තව ත් කරුණක් වේ. ඒ අනුව දේශීය වෙළෙඳපොළේ කැරට් 22 රන් පවුමක මිල සටහන් වන්නේ රුපියල් 71,950 ක් ලෙසයි. කැරට් 24 ක රන් පවුමක මිල රුපියල් 78,500 ක් වේ."
    },
    {
        "content": "ගල්කිරියාම, කිරල ඇලේ තිබී අද පෙරවරුවේ යතුරු පැදියත් සමග පොලිස් සැරයන්වරයකුගේ මළසිරුරක් සොයා ගැනිණි. පොලීසිය පැවසුවේ මොහු කිසියම් අනතුරට ලක්ව මියයන්නට ඇතැයි සැක කරන බවයි. ඊයේ රාත්‍රී 11.00 දක්වා සේවා මුරයේ යෙදී සිටි එම පොලිස් සැරයන්වරයා සිය නිවස බලා යමින් සිටියදී අනතුරට මුහුණ පා තිබේ. එලෙස මියගොස් ඇත්තේ ගල්කිරියාගම පොලීසියට අනුයුක්ත 49 හැවිරිදි පොලිස් සැරයන්වරයෙකි. මරණය සම්බන්ධ පශ්චාත් මරණ පරීක්ෂණය සිදු කිරීමට නියමිත ය."
    },
    {
        "content": "වයඹ, බස්නාහිර, සබරගමුව හා දකුණ පළාත්වලත් මොණරාගල දිස්ත්‍රික්කයේ ඇතැම් ප්‍රදේශවලත් උෂ්ණත්ව දර්ශකය ඉතා ඉහළ අගයක් ගන්නා බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව සඳහන් කළේ, එම තත්ත්වය වැඩි අවධානමක් යොමු කළ යුතු මට්ටම දක්වා ඉහළ ගොස් ඇති බවයි. එම ප්‍රදේශවල මිනිස් සිරුරට දැනෙන උණුසුම සෙල්සියස් අංශක 32 – 41 අතර ප්‍රමාණයක පවතින බවද කාලගුණ විද්‍යා දෙපාර්තමේන්තුව සඳහන් කළේ ය. මෙවැනි අවස්ථාවල දී විජලනය, මස්පිඬු පෙරළීම හා අධික මහන්සිය වැනි තත්ත්වයන් ඇතිවිය හැකි බැවින් මේ පිළිබඳ වැඩි විමසිල්ලක් දැක්විය යුතු බව ද එම දෙපාර්තමේන්තුව පවසයි."
    },
    {
        "content": "දේශපාලන පළිගැනීම් සම්බන්ධයෙන් සොයා බලන ජනාධිපති කොමිසම හමුවේ ලබන සඳුදා පෙනී සිටින්නැයි දන්වමින් හිටපු මහේස්ත්‍රාත් තිළිණ ගමගේ මහතාට සිතාසි නිකුත් කර තිබේ. ඒ, දේශපාලනමය වශයෙන් රැකියාව අහිමි කිරීම සහ අලි පැටවෙකු ළඟ තබාගැනීම සම්බන්ධයෙන් නීත්‍යානුකූල නොවන ලෙස අසත්‍ය චෝදනා මත තමාට එරෙහිව නඩු පවරා ඇති බවට ඔහු ඉදිරිපත් කළ පැමිණිල්ලකට අදාළවයි. ඊට අමතරව වනජීවී අධ්‍යක්ෂ ජනරාල්වරයාට හෝ වනජීවී දෙපාර්තමේන්තුවේ වගකිවයුතු නිලධාරීයෙකුට එදින කොමිසම හමුවේ පෙනී සිටින්නැයි සිතාසි නිකුත් කර තිබේ. පාර්ලිමේන්තු මහලේකම්වරයාට හෝ වගකිවයුතු නිලධාරියෙකුට ද එදින කොමිසම හමුවේ පෙනී සිටින්නැයි දැනුම් දී ඇතැයි කොමිසමේ ප්‍රකාශකයෙකු සඳහන් කළේ ය. ඊට හේතු වී ඇත්තේ අලි ලියාපදිංචි කිරීම සම්බන්ධයෙන් නිකුත් කර ඇති ගැසට් පත්‍රය පාර්ලිමේන්තු අනුමැතියකින් තොරව නීත්‍යානුකූල නොවන ලෙස නිකුත් කර ඇති බවට තිළිණ ගමගේ මහතා සැක පළ කිරීමයි."
    },
    {
        "content": "ජනාධිපති මාධ්‍ය අංශය සඳහන් කළේ, ජනාධිපතිතුමාගේ රුව ඇතුළත් සිතුවම් හෝ ඡායාරූප ප්‍රදර්ශනය නිසි අධීක්ෂණයකින් තොරව උත්සව භූමිවල සහ මග දෙපස ප්‍රදර්ශනය කෙරෙන බව නිරීක්ෂණය වී ඇති බවයි. පුද්ගල ප්‍රතිරූප ප්‍රවර්ධනය අගය නොකරන බැවින් තමාගේ රුව ඇතුළත් ඡායාරූප හෝ සිතුවම් ප්‍රදර්ශනය කිරිමෙන් වළකින්නැයි ජනාධිපති ගෝඨාභය රාජපක්ෂ මහතා දැනුම් දී තිබේ."
    },
    {
        "content": "පාදෙණිය – අනුරාධපුර මාර්ගයේ තඹුත්තේගම ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තවත් 4 දෙනෙකු තුවාල ලබා තිබේ. පොලීසිය පැවසුවේ පාදෙණිය දෙසට ධාවනය වූ මෝටර් රථයක් ප්‍රතිවිරුද්ධ දිශාවෙන් පැමිණි මෝටර් රථයක ගැටීමෙන් අද අලුයම මෙම අනතුර සිදුව ඇති බවයි. අනතුරින් බරපතල තුවාල ලැබූ එක් මෝටර් රථයක රියැදුරෙකු තඹුත්තේගම රෝහලට ඇතුළත් කිරීමෙන් පසු මියගොස් තිබේ. 41 හැවිරිදි වියේ පසුවූ ඔහු නෑබඩ ප්‍රදේශයේ පදිංචිකරුවෙකි."
    },
    {
        "content": "දක්ෂිණ අධිවේගී මාර්ගයේ කොක්මාදුව සහ ඉමදුව අතර ප්‍රදේශයේදී මගී බස් රථයක ගින්නක් හටගෙන තිබේ. පොලීසිය සඳහන් කළේ , ගින්න නිවීම සඳහා ගිනි නිවීම් රථ යොදවා ඇති බවයි. කොළඹ සිට හම්බන්තොට බලා ධාවනය වූ ශ්‍රී ලංකා ගමනාගමන මණ්ඩලයට අයත් බස් රථයක ගින්න හටගෙන තිබේ. ගින්නෙන් බස් රථයේ ගමන් කළ මගීන් කිසිවෙකුට අනතුරක් සිදු වී නොමැත."
    },
    {
        "content": "අග්‍රාමාත්‍ය කාර්යාලයේ ජ්‍යෙෂ්ඨ ප්‍රකාශකයෙකු පැවසුවේ, දැනට රට පවතින ලොකු ළූණු හිඟයට පිළියම් ලෙස මෙම පියවර ගෙන ඇති අතර ඊට ඉන්දියාව ද එකඟතාව පළ කර ඇති බවයි. ඒ අනුව, ඉදිරි සති දෙක තුළ ලොකු ළූණු තොගයක් මෙරටට ලැබීමට නියමිතව ඇතැයි ද, එම ප්‍රකාශකයා පැවසී ය. මේ දිනවල ඉන්දියාවේ ද වියළි කාලගුණයක් පැවතීම හමුවේ, ලොකු ළූණු හිඟයක් පැවතිය ද, රජයෙන් කළ ඉල්ලීම සලකා එලෙස ලොකු ළූණු තොගයක් මෙරටට එවීමට ඉන්දියාව සිය එකඟතාව පළ කළ බව, අග්‍රාමාත්‍ය කාර්යාලයේ ජ්‍යෙෂ්ඨ ප්‍රකාශකයා සඳහන් කළේ ය. මේ අතර, මේ දිනවල ලොකු ළූණු කිලෝග්‍රෑමයක තොග මිල රුපියල් 135 ත් 140 ක් ලෙස සටහන් වන බව, දඹුල්ල ආර්ථීක මධ්‍යස්ථානය සඳහන් කළේ ය. එහි ප්‍රකාශකයෙකු පැවසුවේ, මේ දිනවල දෛනික ලොකු ළූණු ලැබීම පහත වැටි ඇති බවයි. රටේ වාර්ෂික ලොකු ළූණු අවශ්‍යතාව මෙට්ට්‍රික් ටොන් දෙලක්ෂ පනස් දහසකට ආසන්න බව, කෘෂිකර්ම දෙපාර්තමේන්තුව පවසයි. එම දෙපාර්තමේන්තුව සඳහන් කළේ, ඉන් මෙරට නිෂ්පාදනය මෙට්‍රික් ටොන් 25000ක් දක්වා පහත වැටී ඇති බවයි."
    },
    {
        "content": "නාවික හමුදාව පැවසුවේ, යාපනය, නගර්කොවිල් මුහුදේ සිදු කළ මුර සංචාරයකදී මුහුදේ පාවෙමින් තිබූ අදාළ කේරළ ගංජා තොගය ගත් බවයි. එම කේරළ ගංජා තොගය වැඩිදුර විමර්ශන සඳහා යාපනය මත්ද්‍රව්‍ය නාශක කාර්යාංශය වෙත භාරදීමට නියමිතව තිබේ."
    },
    {
        "content": "ඒ, අලි-මිනිස් ගැටුම වැළැක්වීම සඳහා සිවිල් ආරක්ෂක දෙපාර්තමේන්තුවේ නිලධාරීන් දෙදහසකට ගිනිඅවි නිකුත් කිරීමට ගෙන ඇති කැබිනට් තීරණය සම්බන්ධයෙන් කරුණු දැක්වීම සඳහායි. ශ්‍රී ලංකා වනජීවි හා පරිසර ආරක්ෂණ සංගමය විසින් ගොනු කර තිබු රිට් ආඥා පෙත්සමක් සලකා බැලු ශිරාන් ගුණරත්න හා අර්ජුන ඔබේසේකර යන අභියාචනාධිකරණ විනිසුරු මඩුල්ල එම නියෝගය කළේ ය. කැබිනට් මණ්ඩලය විසින් සිවිල් ආරක්ෂක නිලධාරීන් දෙදහසකට ගිනිඅවි නිකුත් කිරීමට ගෙන ඇති තීරණය අලි ඇතුන් පමණක් නොව වනාත්තරවල ජීවත් වන සෙසු සත්ත්වයන්ගේ ජීවිතවලට ද දැඩි තර්ජනයක් එල්ල වී ඇතැයි සිය පෙත්සම මගින් පෙන්වා දී තිබු පරිසර සංගමය එම කැබිනට් තීරණය අහෝසි කරන ලෙස අධිකරණයෙන් ඉල්ලා තිබේ. මේ වනවිටත් එම නිලධාරීන්ට ගිනිඅවි නිකුත් කර ඇති නම් ඒවා වහාම ආපසු කැඳවන නියෝගයක් නිකුත් කරන ලෙස ඉල්ලා ගොනුකර තිබු එම පෙත්සමෙන් වගඋත්තරකරුවන් ලෙස අමාත්‍ය එස්.එම්.චන්ද්‍රසේන එම අමාත්‍යාංශයේ ලේකම්වරයා, වනජීවි අධ්‍යක්ෂ ජනරාල්වරයා ඇතුළු 24 දෙනෙකු නම් කොට තිබේ."
    },
    {
        "content": "COLOMBO (News 1st) –  මත්කුඩු කිලෝ 140ක් සමග ගාල්ල මුහුදු තීරයේදී අත්අඩංගුවට ගත් සැකකරුවන් හය දෙනාගෙන් රැඳවුම් නියෝග මත ප්‍රශ්න කරන බව පොලීසිය පවසයි. මෙම සැකකරුවන් 06 දෙනා අද කොළඹ ප්‍රධාන මහේස්ත්‍රාත් හමුවට ඉදිරිපත් කළේය. හෙරොයින් ක්‍රිලෝග්‍රෑම් 74යි ග්‍රෑම් 666ක් සහ අයිස් මත්ද්‍රව්‍ය කිලෝ 65යි ග්‍රෑම් 714ක් ඊයේ නාවික හමුදාව භාරයට ගනු ලැබුවේ දකුණු මුහුදු තීරියේ කුඩා වැල්ල ප්‍රදේශයේදීයි. ඇෆ්ගනිස්ථානයේ සිට ඉරානයට අයත් බෝට්ටුවකින් මෙම මත්ද්‍රව්‍ය තොගය දිවයිනට රැගෙන විත් තිබුණි. ඒවා කුඩාවැල්ල මුහුදු තීරයේදී මෙරටට තවත් බෝට්ටු දෙකකට ලබා දීමට උත්සහ කර තිබුණි. වැටලීම සිදු කළේ සමුද්‍ර නෞකාවේ සිටි නාවික සෙබළුන් හා පොලිස් මත්ද්‍රව්‍ය නාශක කාර්යංශයේ කණ්ඩායම් 9ක් එක්වයි. අත්අඩංගුවට ගත් සැකකරුවන් අතර කාන්තාවක් ද සිටී. ඔවුන් දික්වැල්ල, බෙලිඅත්ත, පිළියන්දල, තංගල්ල හා කුඩාවැල්ල ප්‍රදේශයේ පදිංචිකරුවන්ය."
    },
    {
        "content": "COLOMBO (News 1st) – නව කොරෝනා වෛරසය හේතුවෙන් ජාත්‍යන්තරව මතුව ඇති තත්ත්වයත් සමග ශ්‍රී ලංකාව තුළ විශාල පිරිසක් නිරෝධායනය කළ හැකි ස්ථාන පිළිබඳව හදුනාගනිමින් පවතින බව වසංගත රෝග විද්‍යා ඒකකය පවසයි. ජ්‍යෙෂ්ඨ වසංගත රෝග විද්‍යාඥ සුදත් සමරවීර මහතා ප්‍රකාශ කළේ අවදානම් තත්ත්වයන් පිලිබඳව අධ්‍යනය කිරීමෙන් අනතුරුව යම් නගරයකින් හෝ රටකින් පැමිණෙන පිරිස් එවැනි ස්ථානයකට යොමු කිරීමට තීරණය කරන බවයි. චීනයෙන් පිටත කොරෝනා රෝගය වාර්තාවෙන රටවල් අතුරින් පළමු ස්ථානයේ පසුවන්නේ දකුණු කොරියාවයි. ශ්‍රී ලාංකිකයින් විශාල පිරිසක් සේවයේ නිරවෙන දකුණු කොරියාවේ අද වනවිට වාර්තා වූ ආසාධිතයින් සංඛ්‍යාව 3526 කි. ඉතාලිය එම දත්ත සටහනේ දෙවැනි ස්ථානයේ පසුවන අතර එරටින් වාර්තාවෙන ආසාධිතයන්ගේ සංඛ්‍යාව 1128 ක් දක්වා ඉහළ ගොස් තිබේ. ජපානයෙන් රෝගීන් 705 දෙනෙකු වාර්තාවෙන අතර ඉරානයේ එම සංඛ්‍යාව 594 කි. වසංගත රෝග විද්‍යා ඒකකයේ ජ්‍යෙෂ්ඨ වසංගත රෝග විද්‍යාඥ වෛද්‍ය සුදත් සමරවීර මහතා මේ අතර කොරෝනා අසාදනයවී ඇති බවට සැකපිට රෝහල් ගතකළ ඉතාලියේ සිට පැමිණි පුද්ගලයින් දෙදෙනාට එම වෛසරය ආසාදනය වී නොමැති බවට තහවුරු වී ඇතැයි සෞඛ්‍ය අමාත්‍යාංශයේ වසංගත රෝග විද්‍යා ඒකකය පවසයි. එහි විශේෂඥ වෛද්‍ය සමිත ගීකියනගේ මහතා සඳහන් කළේ ඔවුන් පෙරේදා දිනයේදී අංගොඩ බෝවන රෝග විද්‍යායතනයට ඇතුළත් කළ බවයි. සෙම්ප්‍රතිෂ්‍යාව ඇතුළු රෝග ලක්ෂණ හේතුවෙන් ඔවුන් ශ්‍රී ජයවර්ධනපුර හා රාගම රෝහල්වලට ඇතුළත් කිරිමෙන් පසු වැඩිදුර ප්‍රතිකාර සඳහා අංගොඩ බෝවන රෝග විද්‍යායතනයට යොමු කෙරුණි. ඔවුන් දෙදෙනා සමග කොරෝනා බවට සැකපිට අංගොඩ බෝවන රෝග විද්‍යායතනයේ ප්‍රතිකාර ලබන රෝගීන් සංඛ්‍යාව 4 කි. මේ අතර අමෙරිකාවෙන්, ඕස්ට්‍රේලියාවන් සහ තායිලන්තයෙන් අද ප්‍රථම වරට කොරෝනා මරණ වාර්තා විය. පර්ත් හි රෝහලකදී මිය ගිය ඔස්ට්‍රේලියානුවා 78 වන වියෙහි පසුවන ජපානයේදී නිරෝධායනය කෙරුණු ඩයමන්ඩ් ප්‍රින්සන් නෞකාවේ සිටි අයෙකි."
    },
    {
        "content": "හලාවත, කුමාරකට්ටුව ප්‍රදේශයේදී කාන්තාවක් ඝාතනය කර තිබේ. පොලීසිය පැවසුවේ අද අලුයම 1.00 ට පමණ පහරදීමකින් මෙම ඝාතනය සිදුකර ඇති බවයි. 62 හැවිරිදි අදාළ කාන්තාව නිවසේ හුදකලාව දිවිගෙවා ඇතැයි පොලීසිය සඳහන් කළේ ය."
    },
    {
        "content": "එක්සත් ජාතික පක්ෂයේ කෘත්‍යාධිකාරී මණ්ඩල රැස්වීම ඊයේ රාත්‍රියේ පැවැත්විය. දීර්ඝ වෙලාවක් පැවති මෙම රැස්වීමෙන් අනතුරුව ඉදිරි මහ මැතිවරණයට තරග කිරීම පිළිබඳව සමගි ජන බලවේගයෙහි මහ ලේකම් රංජිත් මද්දුමබණ්ඩාර මහතා මෙලෙස අදහස් පල කළේ ය. එතකොට අලියා ගන්නේ නෑ?"
    },
    {
        "content": "1.  : දක්ෂිණ අධිවේගී මාර්ගයේ කොක්මාදුව සහ ඉමදුව අතර ප්‍රදේශයේදී මගී බස් රථයක ගින්නක් හටගෙන තිබේ. 2. : විශ්වවිද්‍යාල ප්‍රතිපාදන කොමිසම ඉදිරිපිට අනවසරයෙන් අට්ටාලයක රැඳී සිටි සරසවි සිසුන් 21 දෙනෙකු ඊයේ උදෑසන අත්අඩංගුවට ගෙන තිබේ. 3.  : ජනාධිපති ගෝඨාභය රාජපක්ෂ මහතාගේ රුව ප්‍රසිද්ධ ස්ථානවල ප්‍රදර්ශනය නොකරන්නැයි ජනාධිපති මාධ්‍ය අංශය ඉල්ලීමක් කරමින් නිවේදනයක් නිකුත් කර තිබේ. 4.ඉ කොරෝනා අසාදනය වී ඇති බවට සැකපිට රෝහල්ගත කළ ඉතාලියේ සිට පැමිණි පුද්ගලයින් දෙදෙනාට එම වෛසරය ආසාදනය වී නොමැති බව සෞඛ්‍ය අමාත්‍යාංශයේ වසංගත රෝග විද්‍යා ඒකකය පවසයි. 1  :ප්‍රථම වරට අමෙරිකාවේ කොරෝනා වෛරසය ආසාදිතයකු ජීවිතක්ෂයට පත්විය."
    },
    {
        "content": "හෙරොයින් කිලෝග්‍රෑම් 10 ක් හා කේරල ගංජා කිලෝග්‍රෑම් 7 ක් සමග කැලණිය වනවාසලදී පුද්ගලයෙකු පොලිස් විශේෂ කාර්ය බලකාය විසින් අත්අඩංගුවට ගනු ලැබ තිබේ. විශේෂ කාර්ය බලකාය සඳහන් කළේ, බුද්ධි අංශයට ලද තොරතුරක් අනුව අද උදෑසන වැටලීම සිදුකළ බව ය. ඒවායේ වටිනකම රුපියල් කෝටි 10 කට අධික බව පොලිස් විශේෂ කාර්ය බලකාය සඳහන් කළේ ය."
    },
    {
        "content": "එහි සංවිධායක ලේකම් එච්. එම්. කේ. හේරත් මහතා සඳහන් කළේ, තම සංගමය අද දහවල් සිට විගණන කටයුතුවලින් ඉවත්ව ඇති බවයි."
    },
    {
        "content": "ඔහු ශ්‍රී ලංකා පරිපාලන සේවයේ විශේෂ ශ්‍රේණියේ නිලධාරියෙකි. සරත් රූපසිරි මහතා ආගමන විගමන දෙපාර්තමේන්තුවේ වසර 23 ක පමණ රාජකාරි අත්දැකීම්  සහිත නිලධාරියෙකු වීම විශේෂත්වයකි. 1987 වසරේදී ශ්‍රී ලංකා පරිපාලන සේවයේ රාජකාරි ආරම්භ කරන ඔහු ඊට පෙර සමාජ සවිබලගෑන්වීම් අමාත්‍යාංශයේ අතිරේක ලේකම්වරයෙකු ලෙස සේවය කළේ ය."
    },
    {
        "content": "නාවික හමුදා ප්‍රකාශක ලුතිනන් කමාන්ඩර් ඉසුරු සුරිය බණ්ඩාර මහතා සඳහන් කළේ, පසුගිය දා කළ වැටලීමේ දිගුවක් ලෙස මෙම මෙහෙයුම ක්‍රියාත්මක කළ බවයි. අන්තර් ජාතික මුහුදේ සැකකටයුතු යාත්‍රා දෙකක් පරීක්ෂා කිරීමේදී මෙම මත්ද්‍රව්‍ය තොගය සොයාගත් බව ඔහු සඳහන් කළේ ය. මෙම සෝදිසිය සිදු කර ඇත්තේ පසුගිය සෙනසුරාදා සිදු කළ මෙහෙයුමේ දිගුවක් ලෙසයි. මේ අතර හෙරොයින් කිලෝග්‍රෑම් 10 ක් හා කේරල ගංජා කිලෝග්‍රෑම් 7 ක් සමග කැලණිය, වනවාසලදී පුද්ගලයෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. විශේෂ කාර්ය බලකාය සඳහන් කළේ, බුද්ධි අංශයට ලද තොරතුරක් අනුව අද උදෑසන වැටලීම සිදු කළ බවයි. එවායේ වටිනකම රුපියල් කෝටි 10 කට අධික බව පොලිස් විශේෂ කාර්ය බලකාය පැවසීය."
    },
    {
        "content": "ඊට අදාළ නාමයෝජනා කැඳවීම ලබන 12 වැනි දා සිට 19 වැනි දා මධ්‍යහන 12.00 දක්වා සිදු කෙරෙනු ඇති. නව පාර්ලිමේන්තුව රැස්වීමේ දිනය මැයි මස 14 වැනි දා ලෙස ද ප්‍රකාශයට පත් කර ඇතැයි ජාතික මැතිවරණ කොමිෂන් සභාව සඳහන් කළේ ය. මේ අතර ජනාධිපති ගෝඨාභය රාජපක්ෂ මහතා අත්සන් කරන ලද පාර්ලිමේන්තුව විසුරුවා හැරීමට අදාළ ගැසට් නිවේදනය මේ වනවිට රජයේ මුද්‍රණාලයට ලැබී තිබේ. රජයේ මුද්‍රණාලායාධිපති ගංගා කල්පනී ලියනගේ මහත්මිය සඳහන් කළේ, එය මුද්‍රණයට අවශ්‍ය පියවර ගෙන ඇති බවයි."
    },
    {
        "content": "COLOMBO (News 1st) – ජනාධිපති ගෝඨාභය රාජපක්ෂ මහතා අත්සන් කරන ලද පාර්ලිමේන්තුව විසුරුවා හැරීමට අදාළ ගැසට් නිවේදනය මේ වනවිට රජයේ මුද්‍රණාලයට ලැබී තිබේ. රජයේ මුද්‍රණාලායාධිපති ගංගා කල්පනී ලියනගේ මහත්මිය සඳහන් කළේ, එය මුද්‍රණයට අවශ්‍ය පියවර ගෙන ඇති බවයි."
    },
    {
        "content": "ජනාධිපති ගෝඨාභය රාජපක්ෂ මහතාගේ අත්සනින් යුත් පාර්ලිමේන්තුව විසුරුවා හැරීමට අදාළ ගැසට් නිවේදනය මීට ටික වේලාවකට පෙර නිකුත් විය. එම ගැසට් නිවේදනයට අනුව, පාර්ලිමේන්තු මහ මැතිවරණය අප්‍රේල් මස 25 වැනි දා පැවැත්වීමට නියමිතයි. ඊට අදාළ නාමයෝජනා කැඳවීම ලබන 12 වැනි දා සිට 19 වැනි දා මධ්‍යහන 12.00 දක්වා සිදු කෙරෙනු ඇති. නව පාර්ලිමේන්තුව රැස්වීමේ දිනය මැයි මස 14 වැනි දා ලෙස ද ගැසට් නිවේදනය මගින් ප්‍රකාශයට පත්කර තිබේ."
    },
    {
        "content": "ශ්‍රී ලංකා විගණන පරීක්ෂක සේවා සංගමයේ සංවිධායක, ලේකම් එච්.එම්.කේ. හේරත් මහතා සඳහන් කළේ, තම සංගමය ඊයේ දහවල් සිට විගණන කටයුතුවලින් ඉවත්ව ඇති බවයි. මේ සම්බන්ධයෙන්, කළ විමසීමකදී විගණකාධිපති ඩබ්ලිව් පී. සී. වික්‍රමරත්න මහතා පැවසුවේ, අදාළ ගැටලු සම්බන්ධයෙන්, ජනාධිපති ලේකම් සමග සාකච්ඡා කර අවශ්‍ය ක්‍රියාමාර්ග ගනිමින් ඇති බවයි. ඒ පිළිබඳ වෘත්තිය සමිති වෙත දැනුම් දී ඇතැයි ද, ඔහු සඳහන් කළේ ය."
    },
    {
        "content": "1.   : පාර්ලිමේන්තුව ඊයේ මධ්‍යම රාත්‍රීයේ සිට ක්‍රියාත්මක වන පරිදි විසුරුවා හැර තිබේ. 2.   : ඉන්දියාවෙන් ලොකු ළූණු ආනයනය කිරීමට රජය පියවර ගෙන තිබේ. 3.   : නාවික හමුදාව හා පොලිස් මත්ද්‍රව්‍ය නාශක කාර්ය්‍යාංශය සමග තංගල්ල, කුඩාවැල්ල ප්‍රදේශයේ කළ වැටලීමකින් හෙරොයින් කිලෝග්‍රෑම් 330 ක් සහ අයිස් මත්ද්‍රව්‍ය කිලෝග්‍රෑම් 50 ක් සොයා ගෙන තිබේ. 4.   : ඉල්ලීම් කිහිපයක් මුල් කර ගනිමින් විගණන නිලධාරීන් ඊයේ සිට විගණන කටයුතුවලින් ඉවත්වන බව ශ්‍රී ලංකා විගණන පරීක්ෂක සේවා සංගමය පවසයි. 5.   : හෙරොයින් කිලෝග්‍රෑම් 10 ක් හා කේරල ගංජා කිලෝග්‍රෑම් 7 ක් සමග කැලණිය වනවාසලදී පුද්ගලයෙකු පොලිස් විශේෂ කාර්ය බලකාය විසින් අත්අඩංගුවට ගනු ලැබ තිබේ."
    },
    {
        "content": "නාවික හමුදා මාධ්‍ය ප්‍රකාශක ලුතිනන් කර්මාන්ඩර් ඉසුරුසූරිය බණ්ඩාර මහතා පැවසුවේ, දකුණු මුහුදු තීරයේ සිට කිලෝමීටර් 1100ක් ඈත මුහුදේ ක්‍රියාත්මක කළ මෙහෙයුමකදී මත්ද්‍රව්‍ය ප්‍රවාහනය කළ යාත්‍රා දෙකක් සිය භාරයට ගත් බවයි. පසුගිය සෙනසුරාදා සිට නාවික හමුදාව සහ පොලිස් මත්ද්‍රව්‍ය නාශක කාර්යාංශය එක්ව මෙහෙයුම දියත් කළේ ය. එහිදී ආරක්ෂක අංශය භාරයට ගත් එක් යාත්‍රාවක තිබී හොරොයින් කිලෝග්‍රෑම් 75 කට අධික ප්‍රමාණයක් සහ අයිස් මත්ද්‍රව්‍ය කිලෝ ග්‍රෑම් 50කට ආසන්න ප්‍රමාණයක් සොයා ගැනිණ. ඒ සමග සැකකරුවන් 6 දෙනෙකු අත්අඩංගුවට ගත් අතර, ඔවුන් දින 7ක් රඳවා තබා ප්‍රශ්න කිරීමට අධිකරණය අවසර ලබා දුන්නේ ය. අදාළ ජාවාරමට සම්බන්ධ තවත් ජාවාරම්කරුවන් දෙදෙනෙකු පෙරේදා පස්වරුවේ වරකාපොළදී අත්අඩංගුවට ගැනුණ අතර ඔවුන් ද දින 7ක් රඳවා තබා ප්‍රශ්න කරනු ඇති. සැකකරුවන් සිදු කළ අනාවරණ අනුව, කළ දීර්ඝ විමර්ශනයේදී ඊයේ පස්වරුවේ හෙරොයින් කිලෝග්‍රෑම් 330කට අධික ප්‍රමාණයක් සහ අයිස් මත්ද්‍රව්‍ය කිලෝග්‍රෑම් 50කට අධික ප්‍රමාණයක් සිය භාරයට ගැනීමට නාවික හමුදාව සහ පොලිස් මත්ද්‍රව්‍ය නාශක කාර්යාංශයට හැකිවිය. කලක සිට ක්‍රියාත්මක කර ඇති මෙම ජාවාරමේ දෙවන සැකකරු කොළඹ පදිංචිකරුවෙක් ලෙස හඳුනාගෙන ඇති අතර, ඔහු අත්අඩංගුවට ගැනීමට මෙහෙයුම් ක්‍රියාත්මකයි. සැකකරුවන්ගේ දුරකථන විශ්ලේෂණ මේ වන විට ආරම්භ කර ඇති අතර, ජාවාරමට සම්බන්ධ ඉරාන ජාතිකයින් කිහිපදෙනෙකු සම්බන්ධයෙන් ද, ආරක්ෂක අංශ අවධානයට යොමු කර තිබේ. ඒ අනුව, සැකකරුවන්ගේ දුරකථන ජාත්‍යන්තර බුද්ධි අංශ මගින් ද විමර්ශනයට ලක් කිරිමට අපේක්ෂා කරන බව පොලීසිය පැවසී ය."
    },
    {
        "content": "ඉතාලියේ වෙසන ශ්‍රී ලාංකික කාන්තාවකට කොරෝනා අසාදනයවී අති බවට තහවුරුවී තිබේ. වැඩබලන ශ්‍රී ලංකා කොන්සල් ජෙනරාල් ප්‍රභාෂිනී පොන්නම්පෙරුම මහත්මිය පැවසුවේ 46 හැවිරිදි අදාළ කාන්තාව හොරණ ප්‍රදේශයේ පදිංචිකාරියක බවයි."
    },
    {
        "content": "අමාත්‍ය ජනක බණ්ඩාර තෙන්නකෝන් මහතා පැවසුවේ, පාර්ලිමේන්තුව විසුරුවා හැරීමේ ගැසට් නිවේදනය නිකුත් වීමත් සමග ඒ පිළිබඳව සියලු රාජ්‍ය, නියෝජ්‍ය අමාත්‍යවරුන්ට සහ හිටපු පාර්ලිමේන්තු මන්ත්‍රීවරුන්ට දැනුම් දුන් බවයි. නිල නිවාස සහ නිල වාහන නියමිත දිනට පෙර ලබා නොදීමෙන්, ඉදිරි කටයුතු වලට බාධා එල්ල විය හැකි බැවින්, ඒ පිළිබඳ අවධානය යොමු කර, කඩිනමින් එම නිවාස සහ වාහන රජයට භාර දෙන්නැයි, අමාත්‍යවරයා දැනුම් දෙයි. මේ අතර, පසුගිය ආණ්ඩුවේ හිටපු අමාත්‍යවරුන් කිහිපදෙනෙකු තවමත් නිල නිවාස රජයට භාර දී නොමැති බව ද, අමාත්‍ය ජනක බණ්ඩාර තෙන්නකෝන් මහතා සඳහන් කළේ ය. 8 වන පාර්ලිමේන්තුව ඊයේ මධ්‍යම රාත්‍රීයේ සිට ක්‍රියාත්මක වන පරිදි විසුරුවා හැරිණ."
    },
    {
        "content": "කොළඹ මහනගර සභාවට අයත් වැල්ලවත්ත පීටර්සන් පෙර පාසල , කොළඹ 3 ස්ටැන්ලි ජෑන්ස් පෙරපාසල, කොළඹ 7 නයිටා පෙර පාසල , වනාතමුල්ල එන්. එම්. පෙරේරා පෙර පාසල අද පින්තාරු කිරීමට නියමිතයි. තවත් පෙර පාසල් 3ක් හෙට පින්තාරු කිරීමට V-Force බලකායේ සාමාජිකයෝ සූදානමින් සිටිති. මේ අවස්ථාවට සීමාසහිත කැපිටල් මහරාජා සංවිධානයේ සමූහ අධ්‍යක්ෂ එස්.සී. වීරසේකර මහතා , කොළඹ මහනගර සභාවේ පුන්‍ය කොමසාරිස් ශානිකා රණවීර මහත්මිය ඇතුළු පිරිසක් එක්ව සිටියහ. V-Force බලකායත් සමග අද ක්‍රිකට් ක්‍රීඩකයින් කිහිප දෙනෙකු ද එක්ව සිටීම විශේෂත්වයකි."
    },
    {
        "content": "සභාපතිවරයා ප්‍රථමයෙන් සියම් මහා නිකායේ මල්වතු පාර්ශවයේ මහානායක අතිපූජ්‍ය තිබ්බටුවාවේ ශ්‍රී සුමංගල මහනාහමියන් බැහැදුටුවේ ය. අප වාර්තාකරු පැවසුවේ, අනතුරුව දේශප්‍රිය මහතා සියම් මහා නිකායේ අස්ගිරි පාර්ශවයේ මහා නායක අතිපූජ්‍ය වරකාගොඩ ශ්‍රී ඥාණරතන මහනාහිමි බැහැදැක ආශිර්වාද ලබාගත් බවයි."
    },
    {
        "content": "මහ බැංකු බැඳුම්කර වංචා සම්බන්ධ විමර්ශනයට අදාළව හිටපු අමාත්‍ය රවී කරුණානායක, අර්ජුන ඇලෝසියස් සහ අර්ජුන මහේන්ද්‍රන් ඇතුළු පාර්ශව 12 කට එරෙහිව වරෙන්තු ලබාගෙන අත්අඩංගුවට ගෙන අධිකරණයට ඉදිරිපත් කරන්නැයි නීතිපතිවරයා වැඩබලන පොලිස්පතිවරයාට දන්වා තිබේ. නීතිපති දප්පුල ද ලිවේරා මහතා මේ දැනුම්දීම සිදුකර ඇත්තේ, 2016 වසරේ මාර්තු 29 සහ මාර්තු 31 සිදුවූ මහ බැංකු බැඳුම්කර ගනුදෙනුවලට අදාළ විමර්ශන සලකා බැලීමෙන් පසුවයි. මෙම බැඳුම්කර ගනුදෙනු සම්බන්ධයෙන් ජනාධිපති කොමිෂන් සභාවේදී අනාවරණය වූ විමර්ශන ද්‍රව්‍ය හා සාක්ෂි හිටපු මහ බැංකු අධිපති ඉන්ද්‍රජිත් කුමාරස්වාමි මහතාගේ පැමිණිල්ල මත අපරාධ පරීක්ෂණ දෙපාර්තමේන්තුව කළ විමර්ශනයේදී එකතු කළ ලේඛන සහ නීතිපති දෙපාර්තමේන්තුව සහ පොලීසියේ නිලධාරීන් සමග සිදුකළ සාකච්ඡා කෙරෙහි නීතිපතිවරයා අවධානය යොමුකර තිබේ. එම කරුණු සලකා බැලීමෙන් පසුව නීතිපතිවරයා වැඩබලන පොලිස්පතිවරයාට දැනුම් දී ඇත්තේ 2016 මාර්තු 29 සහ 31 දිනවල සිදුවූ බැඳුම්කර වෙන්දේසිවලදී සිදුකරන ලද වැරදි සම්බන්ධයෙන් අපරාධමය චෝදනා ගොනු කිරීමට ප්‍රමාණවත් කරුණු ඇති බවයි. ඒ අනුව, පර්පෙචුවෙල් ට්‍රෂරීස් සමාගම, රවී කරුණානායක, අර්ජුන මහේන්ද්‍රන්, අර්ජුන් ඇලෝෂියස්, කසුන් පලිසේන, ජෙෆ්රි ජෝෂප් ඇලෝසියස්, චිත්ත රන්ජන් හුළුගල්ල, මුත්තුරාජා සුරේන්ද්‍රන්, අජාන් ගාර්දියෙ පුංචිහේවා, බුද්ධික සරත්චන්ද්‍ර, එස් පදුමනාදන් සහ ඉන්දික සමන් කුමාර යන පාර්ශවකරුවන් සැකකරුවන් ලෙස සලකා මහේස්ත්‍රාත් අධිකරණයට ඉදිරිපත් කළ යුතු බවට නීතිපතිවරයා උපදෙස් දී තිබේ. නීතිපතිවරයා පවසන්නේ, මොවුන්ට එරෙහිව පොදු දේපොළ සම්බන්ධ වැරදි ප්‍රාථමික ගැනුම්කරුවන් සම්බන්ධයෙන් ඇති චර්යාධර්ම සංග්‍රහයේ සඳහන් හෙළි නොකරන ලද තොරතුරු හෙළිකිරීම හෝ භාවිත කිරීම සහ වෙළෙඳපොල මිල කෘත්‍රිමව තමන්ට වාසිදායක ලෙස ඉහළ පහළ දැමීම යන කරුණු මත චෝදනා ගොනුකළ හැකි බවයි. මෙම වැරදි සම්බන්ධයෙන් සැකකරුවන්ගෙන් සටහන් කළ ප්‍රකාශ නොපමාව තමා වෙත ඉදිරිපත් කරන ලෙසත් අවශ්‍ය වුවහොත් වැඩිදුර විමර්ශන පවත්වන ලෙසත් නීතිපතිවරයා වැඩබලන පොලිස්පතිවරයාට දැනුම් දී තිබේ. ඔහු වැඩිදුරටත් උපදෙස් දී ඇත්තේ නියමිත මහේස්ත්‍රාත් අධිකරණයට කරුණු වාර්තාකර නොපමාව සැකකරුවන් අත්අඩංගුවට ගැනීමට වරෙන්තුවක් ලබා ගැනීමට ක්‍රියාකරන ලෙසයි. මේ අතර බැඳුම්කර ගනුදෙනු පිළිබඳ වෝහාරික විගණන වාර්තාව සකස් කිරීමට අවශ්‍ය පරිගණක දත්ත ලබාදෙන ලෙස එය සිදුකළ ජාත්‍යන්තර සමාගම දැනුම්දීමෙන් පසු මහ බැංකුවේ සහකාර අධිපතිවරයෙකු ඔහු භාරයේ තිබූ පරිගණක පද්ධතියේ තොරතුරු මකා දමා ඇතැයි පර්පෙචුවල් ට්‍රෙෂරීස් සමාගමේ නිතීඥවරයා අද අධිකරණයට දැනුම් දුන්නේ ය. කොළඹ ප්‍රධාන මහේස්ත්‍රාත් අධිකණය හමුවේ නීතිඥවරයා කියා සිටියේ, එම නිලධාරියාට එරෙහිව අපරාධ පරීක්ෂණ දෙපාර්තමේන්තුව මේ දක්වා විමර්ශනයක් ආරම්භ කර නොමැති බවයි."
    },
    {
        "content": "එලෙස මියගොස් ඇත්තේ, කුරුණෑගල ප්‍රදේශයේ පදිංචි 43 හැවිරිදි තිදරු පියෙකි. එම හමුදා ලුතිනන්වරයා අද උදෑසන පනාගොඩ යුද හමුදා කඳවුර වෙත යතුරු පැදියකින් ගමන් කරමින් සිටියදී බස් රථයක ගැටී අනතුර සිදුව ඇතැයි පොලීසිය සඳහන් කළේ ය."
    },
    {
        "content": "1.  : හිටපු අග්‍රාමාත්‍ය රනිල් වික්‍රමසිංහ ඊයේ ඩුබායි බලා පිටත්ව ගොස් තිබේ. 2.  : එක්සත් ජාතික පක්ෂ කෘත්‍යාධිකාරී මණ්ඩලය ඊයේ පස්වරුවේ රැස්විය. 3.  : හිටපු අමාත්‍ය රවී කරුණානායක, ඇතුළු 11 දෙනෙකුට විදෙස් ගමන් තහනම් කිරීමට කොළඹ කොටුව මහේස්ත්‍රාත් රංග දිසානායක මහතා නියෝග කළේ ය. 4.  : රාජ්‍ය ආයතනවලට බඳවා ගත් උපාධිධාරීන්ට පුහුණුව ලබාදීම මහ මැතිවරණයේ ප්‍රතිඵල නිකුත් කර සතියක් යනතුරු අත්හිටුවන්නැයි මැතිවරණ කොමිසන් සභාව රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍යාංශයේ ලේකම්වරයාට දැනුම් දී තිබේ. 5.  : කොරෝනා වෛරසය පැතිරයාම හමුවේ සිරකරුවන් 54,000 කට අධික පිරිසක් තාවකාලිකව මුදාහැරීමට ඉරාන රජය පියවර ගෙන තිබේ."
    },
    {
        "content": "දුම්රිය රියදුරන් අද මධ්‍යම රාත්‍රියේ සිට ආරම්භ කිරීමට සැලසුම් කළ වැඩ වර්ජනයක් අත්හිටුවා තිබේ. රියදුරන් මෙම තීරණයට එළැඹ ඇත්තේ, අග්‍රාමාත්‍ය මහින්ද රාජපක්ෂ මහතා සමග පැවැති සාකච්ඡාවකින් අනතුරුවයි. —————————————————————————————————————————————– දුම්රිය රියැදුරන්ගේ සංගමයේ ලේකම් ඉන්දික දොඩංගොඩ මහතා සඳහන් කළේ, පසුගිය 03වනදා මාධ්‍ය හමුවකදී විමල් වීරවංශ මහතා දුම්රිය රියැදුරන් මත්ද්‍රව්‍ය ජාවාරමට සම්බන්ධයැයි සඳහන් කරමින් කළ ප්‍රකාශයට විරෝධය දක්වමින් මෙම වෘත්තීය සමිති ක්‍රියාමාර්ගයට එළැඹි බව ය."
    },
    {
        "content": "ලබන 16 වැනිදා දක්වා ඒ සඳහා අවස්ථාව හිමිවනු ඇති. තැපැල් ඡන්ද අයදුම්පත් මැතිවරණ කොමිෂන් සභා වෙබ් අඩවියෙන් ලබාගත හැකි වේ. මේ අතර ලබන 19 වන දා මධ්‍යාහ්න 12 දක්වා මහමැතිවරණයට අදාළව ඇප මුදල් තැන්පත් කළ හැකියි. මේ වන විට ඇප මුදල් තැන්පත් කර ඇති ස්වාධීන කණ්ඩායම් ගණන 4කි."
    },
    {
        "content": "එහි සභාපති මහාචාර්ය සම්පත් අමරතුංග මහතා සඳහන් කළේ, එම පොත් අළෙවි සැල්වලින් ලබාගත හැකි බවයි. එම අත්පොත විශ්වවිද්‍යාල ප්‍රතිපාදන කොමිෂන් සභාවේ නිල වෙබ් අඩවියේ ද ප්‍රදර්ශනය කර ඇත. එහි ඇති උපදෙස් හොඳින් අධ්‍යනය කර විශ්වවිද්‍යාලවලට ඇතුළත් වීම සඳහා අයැදුම්පත් ඉදිරිපත් කරන්නැයි මහාචාර්ය සම්පත් අමරතුංග මහතා සිසුන්ට දැනුම් දෙන්නේය."
    },
    {
        "content": "නාවික හමුදාව සඳහන් කළේ, රුසියානු නාවික හමුදාවට අයත් ‘යරොස්ලව් මඩ්රි’ සහ ‘වික්ටර් කොනෙට්ස්කි’ යන නෞකාවන් කොළඹ වරායට ‍සේන්දු වූ බවයි. තෙදින සුහද සංචාරයක් සඳහා පැමිණි මෙම නෞකාවන් ශ්‍රී ලංකා නාවික හමුදාව විසින් සම්ප්‍රදායානුකූලව පිළිගනු ලැබුවේ ය."
    },
    {
        "content": "අද උදෑසන 9.00 ට එම සාකච්ඡාව පැවැත්වෙන්නේ මැතිවරණ කොමිෂන් සභාවේ සභාපති මහින්ද දේශප්‍රිය මහතාගේ ප්‍රධානත්වයෙනි. මැතිවරණ කොමසාරිස් ජනරාල් සමන් ශ්‍රී රත්නායක මහතා සඳහන් කළේ, දිස්ත්‍රික් තේරීම්භාර නිලධාරීවරුන් ඇතුළු පිරිසක් එම සාකච්ඡාවට කැඳවා ඇති බවයි. මහ මැතිවරණයට අදාළ මෙහෙයුම් මැදිරි සෑම පොලිස් කොට්ඨාසයකම සහ පොලිස් ස්ථානවල ස්ථාපිත කර ඇතැයි පොලිස් මූලස්ථානයේ මැතිවරණ කොට්ඨාසය පැවසුවේ ය. එම කොට්ඨාසය සඳහන් කළේ, ඉදිරි මැතිවරණය පිළිබඳ සැලසුම් දැනුම් දෙන ලෙසට සෑම පොලිස් ස්ථානයකටම උපදෙස්දී ඇති බවයි."
    },
    {
        "content": "මෙම යාත්‍රාවේ තිබි හෙරොයින් කිලෝග්‍රෑම් 400 කට ආසන්න ප්‍රමාණයක් හා අයිස් මත්ද්‍රව්‍ය කිලෝග්‍රෑම් 100 ක් සොයා ගැනීමට නාවික හමුදාව සහ පොලිස් මත්ද්‍රව්‍ය නාශක කාර්යාංශය සමත් විය. මෙම මත්ද්‍රව්‍ය තොගයේ වටිනාකම රුපියල් මිලියන 6000 කි. මෙම මත්ද්‍රව්‍ය සමග අත්අඩංගුවට ගත් සැකකරුවන් සංඛ්‍යාව 28 ක්. ඒ අතර ඉරාන සහ පකිස්ථාන ජාතකයින් ද වේ. පසුගිය මාස 14 තුළදී නාවික හමුදාව හෙරොයින් කිලෝග්‍රෑම් 1162 ක්, කේරළ ගංජා කිලෝග්‍රෑම් 5000 ක් හා අයිස් මත්ද්‍රව්‍ය කිලෝග්‍රෑම් 03 ක් අත්අඩංගුවට ගෙන තිබේ."
    },
    {
        "content": "මීට පෙර ජල සම්බන්ධතාවක් ලබා ගැනීමේ මුලික මුදල රුපියල් 8000 ක් ලෙස පැවතියේ ය. අමාත්‍ය බන්දුල ගුණවර්ධන මහතා මේ බව පැවසූවේ, අද පැවති කැබිනට් තීරණ දැනුම්දීමේ මාධ්‍ය සාකච්ඡාවේදීය. මීට අමතරව කැබිනට් අමාත්‍ය මණ්ඩල රැස්වීමේදී එළැඹි තීරණ වන්නේ, 1. කළුතර බෝධි පරිශ්‍රය පිහිටි ඉඩම් නිදහස් දීමනා පත්‍රයක් මගින් කළුතර බෝධි භාරකාර මණ්ඩලය වෙත ප්‍රදානයක් වශයෙන් ලබාදීම. 2. ගෘහස්ථ පානිය ජල සම්බන්ධතා 150,000 ක් ලබාදීම. 3. නාගරික සංවර්ධන අධිකාරිය සතු ඉඩම් සංවර්ධනය සඳහා වෙන් කිරීම. 4. ශ්‍රී ලංකාවේ උතුරු සහ නැගෙනහිර පළාත්වල ගැටුම්වලින් පීඩාවට පත්වූවන්ට නව තාක්ෂණික කොන්ක්‍රිට් පැනල්වලින් සමන්විත ස්ථිර නිවාස ඉදිකිරීම. 5. රූපවාහිනි හා ගුවන් විදුලි බලපත්‍ර නිකුත් කිරීම නියමානුකුල කිරීම. 6. ජාතික පොහොර ප්‍රතිපත්තියක් සකස් කිරීම. 7. අඩු ආදයම්ලාභීන් සඳහා ආහාර සුරක්ෂිතතාව."
    },
    {
        "content": "මාර්තු 01 වැනි දා පාසලේ සිසුන් කණ්ඩායම් දෙපිරිසක් අතර බහින් බස්වීමක් සිදු ව තිබේ. පොලීසිය ප්‍රකාශ කළේ, ඉන් එක පාර්ශවයක සිසුන් කොටසක් විසින් පිටතින් කිසියම් පිරිසක් රැගෙන විත් අනෙක් සිසුන්ට පහරදී ඇති බවයි. පිටතින් පැමිණි පිරිස සිසුන්ට පහරදෙන අයුරු පාසලෙහි CCTV කැමරාවල සටහන්ව තිබුණි. පහරදීමෙන් සිසුන් දෙදෙනකු තුවාල ලබා බද්දේගම ප්‍රාදේශීය රෝහලේ ප්‍රතිකාර ලබා ඊයේ පිටව ගොස් තිබුණි. පහරදීම සම්බන්ධයෙන් සැකපිට එක් පුද්ගලයෙකු අත්අඩංගුවට ගත් අතර ඔහු ලබන 10 වැනි දා දක්වා රක්ෂිත බන්ධනාගාරගත කළේ ය. සැකපිට තව ත් සිසුන් තිදෙනෙකු ලබන 10 වැනි දා දක්වා කිතුලන්පිටිය ළමා නිවාසයේ පරිවාස භාරයේ රඳවා තිබේ. තව ත් සැකකරුවන් පිරිසක් සොයා පරීක්ෂණ ක්‍රියාත්මකයි."
    },
    {
        "content": "මෙම නියෝගය කළේ, ගොවීන් දහස් ගණනකට අසාධාරණයක් සිදුව ඇති බව පෙන්වා දෙමින් ඔවුන් වෙනුවෙන් පෙනී සිටි නීතිඥ රංගනාත් දාබරේ මහතා කළ කරුණු දැක්වීම සලකා බලමිනි. ඔහු ප්‍රකාශ කළේ, ගොවිජන සේවා දෙපාර්තමේන්තුව තක්සේරු කළ වන්දි මුදල රජය විසින් ගෙවා නොමැති බවයි. රජය ගොවීන්ට ලබාදී ඇත්තේ ඊට වඩා අඩු මුදලක් බව දාබරේ මහතා අධිකරණයට පෙන්වා දුන්නේ ය. නඩුව ජුලි 20 වැනි දා යළි කැඳවීමට ප්‍රියන්ත ජයවර්ධන, පී. පද්මන් සුරසේන හා යසන්ත කෝදාගොඩ යන විනිසරු මඩුල්ල නියෝග කළේ ය."
    },
    {
        "content": "එම දෙපාර්තමේන්තුව සඳහන් කළේ, එම පළාත්වල ඇතැම් ප්‍රදේශවලට සහ ගාල්ල , මාතර දිස්ත්‍රික්කවලට හෙට පස්වරුවේ වැසි හෝ ගිඟුරුම් සහිත වැසි ඇතිවිය හැකි බවයි. ගිඟුරුම් සහිත වැසි සමග තාවකාලිකව තද සුළං ඇතිවිය හැකි බව කාලගුණ විද්‍යා දෙපාර්තමේන්තුව පවසයි."
    },
    {
        "content": "ඒ, චීන ජාතික කාන්තාවක දූෂණය කිරීමේ චෝදනා මතයි. නීතිපතිවරයාගේ උපදෙස් පරිදි සැකකරුවන් දෙදෙනා අත්අඩංගුවට ගැනීමෙන් පසු අද පස්වරුවේ අධිකරණයට ඉදිරිපත් කෙරිණ. එහිදී එක් අයෙකු රුපියල් දස දහසක මුදල් ඇපයක් සහ රුපියල් ලක්ෂ පහ බැගින්වූ ශරිර ඇප දෙකක් මත මුදා හැරිමට ගාල්ල අතිරේක මහේස්ත්‍රාත් පවිත්‍රා සංජීවනි පතිරණ මහත්මිය නියෝග කළා ය. සැකකරුවන්ගේ විදේශ ගමන් බලපත්‍ර අධිකරණය භාරයට ගැනීමට ද අතිරේක මහේස්ත්‍රාත්වරිය නියෝග කර සිටියා ය. සමූහ ලෙස 36 හැවිරිදි චීන ජාතික කාන්තාවක දූෂණය කිරීම සම්බන්ධයෙන් සැකකරුවන් දෙදෙනාට එරෙහිව පැමිණිල්ල ගොනුකර කර තිබේ. දූෂණයට ලක්වූ බව කියන චීන ජාතික කාන්තාව 2018 වසරේ ශ්‍රී ලංකාවට පැමිණ ඇති අතර ඇය මන්ත්‍රීවරයා හඳුනාගෙන ඔහුගේ නිවසේ ටික කලක් නතරව සිට පසුව ගාල්ල කළුවැල්ලේ නිවසක නතරව සිට තිබේ. සිද්ධිය පිළිබඳ වැඩිදුර විභාගය ලබන 18 වැනි දිනට කල් තැබිණ."
    },
    {
        "content": "ඒ අනුව ගුවන් තොටුපළ පැමිණීමේ සහ පිටවීමේ පර්යන්තවලට, ගුවන් මගියෙකු සමග එක් අමුත්තෙකුට පමණක් පැමිණිය හැකියි. ඒ සඳහා රුපියල් 300 ක ප්‍රවේශ පත්‍රයක් මිලදී ගත යුතු වේ. අදාළ ප්‍රවේශ පත්‍ර කවුළු අද උදෑසන සිට විවෘත කිරීමට නියමිතයි. කොරෝනා වෛරස් ව්‍යාප්තිය පාලනය කිරීමේ ආරක්ෂිත පියවරක් ලෙස කටුනායක ගුවන් තොටුපොළේ මගී පර්යන්තයට අමුත්තන් ඇතුළු වීම පසුගිය දා තහනම් කෙරිණ."
    },
    {
        "content": "පොලීසිය සඳහන් කළේ, පහ වසර සිසුන් 40 දෙනෙකු පමණ රෝහල්ගත කළ බවයි. ඔවුන්ට හුස්ම ගැනීම අපහසුවීම සහ සමෙහි ඇති වූ ගැසීම් සහ පළු හටගෙන තිබේ. සිසුන් වැඩි පිරිසක් ප්‍රතිකාර ලබා ගැනීමෙන් පසුව රෝහලෙන් පිටව ගොස් ඇති අතර අසාත්මිකතාව වැඩි වු සිසුවෙකු වැඩිදුර ප්‍රතිකාර සඳහා කුරුණෑගල රෝහලට මාරු කර යවා ඇතැයි පොලීසිය සඳහන් කළේ ය."
    },
    {
        "content": "එම දෙපාර්තමේන්තුව සඳහන් කළේ, මේ පිළිබඳව එම ප්‍රදේශවල ජීවත් වන ජනතාව දැඩි අවධානයක් යොමු කළ යුතු බවයි. වැඩි වශයෙන් ජලය පානය කර, සෙවන ඇති ස්ථානවල රැඳී සිටින්නැයි කාලගුණ විද්‍යා දෙපාර්තමේන්තුව ජනතාවට දැනුම් දෙයි."
    },
    {
        "content": "එහි කොමසාරිස් ජනරාල් සමන් ශ්‍රී රත්නායක මහතා සඳහන් කළේ, ඊයේ වන්නි දිස්ත්‍රික්කය සඳහා ස්වාධීන කණ්ඩායම් 3ක් හා යාපනය දිස්ත්‍රික්කය සඳහා ස්වාධීන කණ්ඩායමක් ඇප මුදල් තැන්පත් කළ බවයි. මහමැතිවරණයේදී අපෙක්ෂකයෙකු වෙනුවෙන් තැන්පත් කළ යුතු ඇප මුදල රුපියල් 2000 කි. ලබන 19 වැනිදා මධ්‍යාහ්න 12 දක්වා ඇප මුදල් තැන්පත් කිරීමට අවස්ථාව හිමිවේ."
    },
    {
        "content": "අල්ලස් හෝ දූෂණ චෝදනා විමර්ශන කොමිෂන් සභාව පැවසුවේ, එහි ආපන ශාලාවේ ටෙන්ඩරය ලබාදීමට සහ එම ආපන ශාලාව පවත්වාගෙන යාමට පහසුකම් සපයන බවට ආපනා ශාලා හිමිකරුවෙකුගෙන් මෙම අල්ලස ලබාගෙන ඇති බවයි. සිය නිල නිවසේදී ආහාර ද්‍රව්‍ය කිහිපයක් සහ මත්ද්‍රව්‍ය බෝතලයක් ලබාගන්නා අවස්ථාවේදී ඔහු අල්ලස් කොමිසමේ අත්අඩංගුවට පත්විය."
    },
    {
        "content": "COLOMBO (News 1st) : පෙර පාසල් සඳහා සකස් කළ ජාතික ප්‍රතිපත්තියට කැබිනට් අනුමැතිය හිමිව තිබේ. අධ්‍යාපන ප්‍රතිසංවිධානය පිළිබඳ කාර්ය බලකායේ ප්‍රධානී ආචාර්ය උපාලි සේදර මහතා සඳහන් කළේ, එම ප්‍රතිපත්තිය මහජන අදහස් ලබා ගැනීම සඳහා අධ්‍යාපන අමාත්‍යංශ වෙබ් අඩවියට යොමු කර ඇති බවයි. ඒ පිළිබඳ යෝජනා අධ්‍යාපන අමාත්‍යංශ ලේකම්, ජාතික අධ්‍යාපන ආයතනයේ අධ්‍යක්ෂ ජනරාල් හෝ අධ්‍යාපන ප්‍රතිසංවිධානය පිළිබඳ කාර්ය බලකායට යොමු කළ හැකි බව ඔහු සඳහන් කළේ ය. ආචාර්ය උපාලි සේදර මහතා පැවසුවේ, ඉන් පෙර පාසල් අධ්‍යාපනය ප්‍රමිතිගත කෙරෙන බවයි. පෙර පාසල්වල ඉගැන්විය යුතු කරුණු සම්බන්ධයෙන් උපදෙස් ඇතුළත් අත්පොතක් නිකුත් කිරීමට නියමිත බව ද ආචාර්ය උපාලි සේදර මහතා සඳහන් කළේ ය."
    },
    {
        "content": "මෙගොඩ චෛත්‍යය පිහිටා ඇත්තේ ඕනෑගම සිංහරාජගම වෙත්තකාඩු අමුණ ආසන්නයේයි. මීට දින කිහිපයකට පෙර මෙම භූමිය ඩෝසර් කර ඇති බව ගම්වැසියෝ ප්‍රකාශ කළහ. ප්‍රදේශවාසීන් චෝදනා කරන්නේ, පුරාවස්තු සහිත් ස්ථානයක් බව දැන දැනම අදාළ පිරිස මෙම ස්ථානය විනාශ කර ඇති බවයි. මෙම සිද්ධිය පිළිබඳව පුරාවිද්‍යා දෙපාර්තමේන්තුව දැනුවත් කර ඇති බව ද ගම්වැසියෝ පවසති."
    },
    {
        "content": "COLOMBO (News 1st) – දකුණු මුහුදේදී හෙරොයින් සහ අයිස් මත්ද්‍රව්‍ය සමග අත්අඩංගුවට ගත් සැකකරුවන් 28 දෙනා ලබන 11 වැනිදා දක්වා රඳවා තබාගෙන ප්‍රශ්න කිරීමට පොලිස් මත්ද්‍රව්‍ය නාශක කාර්යාංශයට අධිකරණය අද අවසර ලබා දුන්නේය. ඒ, ඔවුන් අද කොළඹ ප්‍රධාන මහේස්ත්‍රාත් ලංකා ජයරත්න මෙනෙවිය හමුවට ඉදිරිපත් කිරිමෙන් අනතුරුවයි. අත්අඩංගුවට ගනු ලැබූ සැකකරුවන් අතරට ඉරාන සහ පකිස්ථාන ජාතිකයින් ද අයත් වෙයි. ශ්‍රී ලංකා නාවික හමුදාව සහ පොලිස් මත්ද්‍රව්‍ය නාශක කාර්යාංශය , දකුණු මුහුදු සීමාවේදී සහ ජාත්‍යන්තර මුහුදු සීමාවේ කළ වැටලීමකදී සැකකරුවන් අත්අඩංගුවට ගනු ලැබුවේය. අත්අඩංගුවට ගනු ලැබූ මත්ද්‍රව්‍ය තොගයේ වටිනාකම රුපියල් මිලියන 6000 කි."
    },
    {
        "content": "මහ බැංකු බැඳුම්කර වංචාව සම්බන්ධයෙන් හිටපු අමාත්‍ය රවී කරුණානායක මහතා ඇතුළු පුද්ගලයින් 12 දෙනෙකුට එරෙහිව වරෙන්තු නිකුත් කිරීමට පෙර කරුණු කිහිපයක් සම්බන්ධයෙන් පැහැදිලි කරගැනීමක් අවශ්‍ය බව කොටුව මහේස්ත්‍රාත් රංග දිසානායක මහතා අද දැනුම් දුන්නේ ය. ඒ, ඊට අදාළ නඩුව අද පෙරවරුවේ කැඳවූ අවස්ථාවේදී ය. අදාළ කරුණු සඳහා පිළිතුරු අද පස්වරු 2.30 ට පෙර අධිකරණයට දැනුම් දෙන්නැයි මහේස්ත්‍රාත්වරයා නියෝජ්‍ය සොලිසිටර් ජනරාල් හරිප්‍රියා ජයසුන්දර මහත්මියට නියෝග කළේ ය. ඒ අනුව, මහේස්ත්‍රාත්වරයා විමසා සිටියේ සැකකරුවන් අතුරින් ශ්‍රී ලංකා මහ බැංකු නිලධාරියෙකු වන බුද්ධික සරච්චන්ද්‍ර මහතාට සහ පර්පචුවෙල් ට්‍රෙෂරීස් සමාගමේ අධ්‍යක්ෂකවරුන් 03දෙනෙකුට මෙම සිද්ධියට අදාළව වරෙන්තු නිකුත් කිරීමට තරම් ප්‍රමාණවත් සාක්ෂි තිබේද යන්න පිළිබඳවයි. මෙකී අපරාධයට ඔවුන්ගේ සෘජු දායකත්වය පැහැදිලි කරන්නැයිද මහේස්ත්‍රාත්වරයා නීතිපති දෙපාර්තමේන්තුවට නියෝග කළේ ය. එමෙන්ම බැඳුම්කර වෙන්දේසියේදී ජාතික ඉතිරි කිරීමේ බැංකුව, ලංකා බැංකුව, මහජන බැංකුව සහ සේවක අර්ථ සාධක අරමුදල යන ආයතන, කොපමණ මුදලක් වැය කර, කොපමණ කොටස් මිලදී ගත්තේදැයි නිශ්චිතව තම අධිකරණයට පැහැදිලි කරගත යුතු බව ද මහේස්ත්‍රාත්වරයා පැවසුවේ ය. ඒ අනුව අදාළ ප්‍රශ්නාවලියට පිළිතුරු නීතිපතිවරයා විසින් ඉදිරිපත් කිරීමෙන් අනතුරුව පස්වරු 2.30ට සැකකරුවන්ට එරෙහි වරෙන්තු නියෝගය ලබාදීම සම්බන්ධයෙන් නඩුව යළි කැඳවීමට නියමිතයි."
    },
    {
        "content": "COLOMBO (News 1st) – කළු ගල් කැණීමේ කර්මාන්තය සඳහා බදු දීමේ සහ බදු අය කරගැනීමේ රේඛීය ක්‍රමවේදයක් සකස් කිරීම සඳහා කමිටුවක් පත්කර තිබේ. ඒ, අග්‍රාමාත්‍ය මහින්ද රාජපක්ෂ මහතා විසින් ය. ඉඩම් කොමසාරිස්වරයාගේ ප්‍රධානත්වයෙන් යුත් අදාළ කමිටුවට ඊට අනුබද්ධ කේෂත්‍රවලට සම්බන්ධ නියෝජිතයින් ඇතුළත් ය. අරලියගහ මන්දිරයේදී රජයේ සහ පෞද්ගලික ඉඩම්වල කළු ගල් කැණීමේ කර්මාන්තයේ නිරතවන්නන් සමග පැවති සාකච්ඡාවකදී අග්‍රාමාත්‍යවරයා එම කමිටුව පත් කළේ ය. එහිදී අග්‍රාමාත්‍යවරයා කමිටුවට උපදෙස් දුන්නේ නිර්දේශ ඇතුළත් වාර්තාව සති දෙකක් ඇතුළත භාරදෙන ලෙසයි. අග්‍රාමාත්‍යවරයා එම කමිටුව පත්කර ඇත්තේ බලපත්‍ර සහ බදු මුදල් ගෙවීමේදී රාජ්‍ය ආයතන රැසකට යායුතු බැවින් ඒ පිළිබද විධිමත් ක්‍රමවේදයක් අවශ්‍ය බව කර්මාන්තකරුවන් පෙන්වා දීම හේතුවෙනි. කළු ගල් කර්මාන්තය මත පැනවෙන බදු මුදල් සමාලෝචනයට ලක්කළ යුතු බවත්, කළු ගල් මිල ඉහළ යාම සංවර්ධන ව්‍යාපෘති සඳහා සෘජුව බලපාන බවත් එහිදී අදහස් දක්වමින් අග්‍රාමාත්‍යවරයා ප්‍රකාශ කළේ ය."
    },
    {
        "content": "ආසාත්මිකතාවක් හේතුවෙන් සූරියවැව, නබඩවැව ප්‍රදේශයේ පාසලක සිසුන් 27 දෙනෙකු ප්‍රතිකාර සඳහා සූරියවැව රෝහලට ඇතුළත් කර තිබේ. පොලීසිය සඳහන් කළේ , එම සිසුන් ආහාර ගැනීමෙන් අනතුරුව ආසාත්මිකතාව ඇති වන්නට ඇතැයි සැක කරන බවයි. එලෙස රෝහල්ගත කර ඇත්තේ 05 වන ශ්‍රේණියේ ඉගෙනුම ලබන සිසුන් පිරිසකි."
    },
    {
        "content": "1.  : මහ බැංකු බැඳුම්කර වංචාව සම්බන්ධයෙන් හිටපු අමාත්‍ය රවී කරුණානායක මහතා ඇතුළු පුද්ගලයින් 10 දෙනෙකු අත්අඩංගුවට ගැනීමට කොටුව මහේස්ත්‍රාත් අධිකරණය ඊයේ වරෙන්තු නිකුත් කළේ ය. 2.  – ජනාධිපති කොමිසම :තම කොමිසමේ ලේකම්වරිය අධිකරණය ඉදිරියේ සාක්ෂිකරුවෙකු ලෙස නම් කිරීම හෝ සිතාසි නිකුත් කිරීම පූර්ණ වශයෙන් බලයෙන් පිට ක්‍රියාවක් බව දේශපාලන පළිගැනීම් පිළිබඳ විමර්ශනය කරන ජනාධිපති කොමිසම පවසයි. 3.  : චීනය හා ශ්‍රී ලංකාව අතර ගුවන් ගමන් තාවකාලිකව අත්හිටුවීමට ශ්‍රී ලංකන් ගුවන් සේවය තීරණය කර ඇති බව එම සමාගම පුවත්පත් නිවේදනයක් නිකුත් කරමින් පවසයි. 4. : කළු ගල් කැණීමේ කර්මාන්තය සඳහා බදු දීමේ සහ බදු අය කරගැනීමේ රේඛීය ක්‍රමවේදයක් සකස් කිරීම සඳහා කමිටුවක් පත්කර තිබේ. 1. : චීනයේ ජීවිත දහස් ගණනක් බිලි ගනිමින් වුහාන් පළාතෙන් ව්‍යාප්තිය ඇරඹි මාරාන්තික කොරෝනා (කොවිඩ් – 19 ) මේ වනවිට පාලනයෙන් තොර වූ මට්ටමක් දක්වා මුළු ලෝකය පුරාම ව්‍යාප්ත වෙමින් පවතී."
    },
    {
        "content": "ආපදා කළමනාකරණ මධ්‍යස්ථානය නිකුත් කළ නවතම තත්ත්ව වාර්තාවේ දැක්වුණේ, ඒ අතර පවුල් 74796 ක් වන බවයි. කෑගල්ල, රත්නපුර, මහනුවර, නුවරඑළිය, මාතලේ, කළුතර, ගම්පහ සහ පුත්තලම යන දිස්ත්‍රික්කවලට එලෙස වියළි කාලගුණයෙන් පීඩා එල්ලවී තිබේ. ඉන් වැඩිම බලපෑමක් එල්ලවී ඇත්තේ, කළුතර දිස්ත්‍රික්කයටයි. වියළි කාලගුණයෙන් කළුතර දිස්ත්‍රික්කයේ පවුල් 51175 ක පුද්ගලයින් 215525 දෙනෙකු පීඩාවට පත්ව ඇතැයි, ආපදා කළමනාකරණ මධ්‍යස්ථානය සඳහන් කළේ ය. මේ අතර කාලගුණ විද්‍යා දෙපාර්තමේන්තුවේ, කාර්යයේ නියුතු කාලගුණ විද්‍යාඥ කසුන් පැස්කුවෙල් මහතා පැවසුවේ, ඉදිරි දින කිහිපයේත් පවතින උෂ්ණාධික කාලගුණය අපේක්ෂා කරන බවයි."
    },
    {
        "content": "එම දෙපාර්තමේන්තුව සඳහන් කළේ, ඒ පිළිබඳව එම ප්‍රදේශවල ජනතාව අවධානය යොමු කළ යුතු බවයි. ප්‍රමාණවත් ලෙස ජලය පානය කිරීම, සෙවණ ඇති ස්ථානවල හැකි පමණ විවේක ගැනීම, සුදු හෝ ලා පැහැති සැහැල්ලු ඇදුම් භාවිත කිරීම මෙන්ම වැඩිහිටි හා රෝගී පුද්ගලයින් පිළිබද සැලකිලිමත් වන ලෙස කාලගුණ විද්‍යා දෙපාර්තමේන්තුව දැනුම් දෙයි."
    },
    {
        "content": "පොතුවිල් ප්‍රදේශයේ හෝටලයකදී විදේශීය තරුණියකට ලිංගික අපයෝජනයක් කළ සහ තවත් විදේශීය තරුණියකට ලිංගික අපයෝජනයක් කිරිමට තැත් කළ සැකකරුවෙකු අත්අඩංගුවට ගෙන තිබේ. පොලීසිය පැවසුවේ එලෙස ලිංගික අපයෝජනයට ලක් වූ බ්‍රිතාන්‍ය ජාතික 18 හැවිරිදි තරුණිය මේ වනවිට පොතුවිල් රෝහලට ඇතුළත් කර ඇති බවයි. සැකකරු විසින් ලිංගික අපයෝජනය කිරිමට තැත් කර ඇත්තේද අපයෝජනයට ලක්වූ තරුණියගේ මිතුරියක් වන 19 හැවිරිදි බ්‍රිතාන්‍ය ජාතික තරුණියකි. ඔවුන් ලැඟුම් ගෙන සිටි හෝටලයේ සිට අසල පිහිටි තවත් හෝටලයකට ගොස් පැමිණි අවස්ථාවේ මෙම සිදුවීම සිදුව ඇතැයි පොලීසිය සඳහන් කළේ ය. අත්අඩංගුවට ගත් 28 හැවිරිදි සැකකරු අධිකරණයට ඉදිරිපත් කිරීමට නියමිත ය."
    },
    {
        "content": "මහ බැංකු බැඳුම්කර වංචාව සම්බන්ධයෙන් හිටපු අමාත්‍ය රවී කරුණානායක මහතා ඇතුළු පුද්ගලයින් 10 දෙනෙකු අත්අඩංගුවට ගැනීමට කොටුව මහේස්ත්‍රාත් අධිකරණය අද වරෙන්තු නිකුත් කළේ ය. පළමු සැකකරු ලෙස නම් කර තිබෙන පර්පචුවෙල් ට්‍රෙෂරීස් සමාගමට සිතාසි නිකුත් කෙරිණි. නඩුවේ 10 වන සැකකරු වන බුද්ධික සරත්චන්ද්‍ර නමැත්තාට එරෙහිව නඩුව පවත්වාගෙන යාමට ප්‍රමාණවත් සාක්ෂි නොමැති බව අධිකරණයේදී අනාවරණය විය. නඩුවේ සැකකරුවන් ලෙස නම් කර ඇත්තේ අර්ජුන මහේන්ද්‍රන්, අර්ජුන් ඇලෝසියස්, කසුන් පාලිසේන, ජෙෆ්රි ජෝසෆ් ඇලෝසියස්, රංජන් හුලුගල්ලේ, මුත්තුරාජා සුරේන්ද්‍රන්, ආජාන් පුංචිහේවා, බුද්ධික සරත්චන්ද්‍ර, සංගරපිලේලෛයි පදුමනාපන් සහ ඉන්දික සමන්කුමාර යන අයයි."
    },
    {
        "content": "දේශපාලන පළිගැනීම් පිළිබඳ විමර්ශනය කරන ජනාධිපති කොමිසන් සභාවේ ලේකම් පර්ල්.කේ වීරසිංහ මහත්මිය වහාම අත්අඩංගුවට ගෙන අධිකරණයට ඉදිරිපත් කරන්නැයි කොළඹ විශේෂ ත්‍රිපුද්ගල මහාධිකරණය අද වරෙන්තු නිකුත් කළේ ය. ඒ , අද දිනයේ අධිකරණය හමුවේ පෙනී සිටින ලෙසට නොතීසි නිකුත් කර තිබුණත් ඇය අධිකරණය හමුවේ පෙනි නොසිටීම හේතුවෙනි. ඇය අධිකරණයට නොපැමිණෙන බවට දැනුම්දීමක් හෝ කර නොතිබුණු බැවින් අධිකරණ ක්‍රියාවලිය හෑල්ලුවට ලක් කිරීමක් කළ බවට තීරණය කළ විශේෂ ත්‍රිපුද්ගල මහාධිකරණය ඇය අත්අඩංගුවට ගැනීමට වරෙන්තු නිකුත් කළේ ය. ‘නිරාජ් රෝෂාන්’ හෙවත් අලි රොෂාන් ඇතුළු විත්තිකරුවන් 08 දෙනෙකුට එරෙහිව පවරා ඇති නඩුවට අදාළව දේශපාලන පළිගැනීම් පිළිබඳ විමර්ශනය කරන ජනාධිපති කොමිසන් සභාව ද විමර්ශනයක් ආරම්භ කර තිබේ. ඊට අදාළ ලිපි ගොනු පිළිබඳ කරුණු දැක්වීම සඳහා අද දිනයේ අධිකරණය හමුවේ පෙනී සිටින ලෙස ජනාධිපති කොමිසමේ ලේකම්වරියට නොතීීසි නිකුත් කර තිබුණි. ඒ අනුව, පර්ල්. කේ වීරසිංහ මහත්මිය වහාම අත්අඩංගුවට ගැනීමට වරෙන්තු නිකුත් කළ අධිකරණය විසින් ඇයට විදෙස් ගමන් තහනමක් ද පනවනු ලැබුවේ ය. විකුම් කළුආරච්චි , ධම්මික ගනේපොල , ආදිත්‍ය පටබැදිගේ යන විනිසුරු මඩුල්ල හමුවේ අද එම නඩුව කැඳවනු ලැබිණි."
    },
    {
        "content": "තම කොමිසමේ ලේකම්වරිය අධිකරණය ඉදිරියේ සාක්ෂිකරුවෙකු ලෙස නම් කිරීම හෝ සිතාසි නිකුත් කිරීම පූර්ණ වශයෙන් බලයෙන් පිට ක්‍රියාවක් බව දේශපාලන පළිගැනීම් පිළිබඳ විමර්ශනය කරන ජනාධිපති කොමිසම පවසයි. එම කොමිසම මේ බව සඳහන් කළේ , කොමිසන් සභාවේ ලේකම් පර්ල්.කේ වීරසිංහ මහත්මිය වහාම අත්අඩංගුවට ගෙන අධිකරණයට ඉදිරිපත් කරන්නැයි කොළඹ විශේෂ ත්‍රිපුද්ගල මහාධිකරණය අද වරෙන්තුවක් නිකුත් කිරීමෙන් අනතුරුවයි. ලේකම්වරියට අද දිනයේ අධිකරණය හමුවේ පෙනී සිටින ලෙසට නොතීසි නිකුත් කර තිබුණත් ඇය අධිකරණය හමුවේ පෙනි නොසිටීම හේතුවෙන් මෙම වරෙන්තු නිකුත් කෙරිණි."
    },
    {
        "content": "කොරෝනා වෛරසය ශ්‍රී ලංකාවේ ව්‍යාප්ත වීමේ අවදානමක් ඇති වුවහොත් ඊට සාර්ථකව මුහුණ දීම සඳහා රජය විධිවිධාන සකසමින් සිටින බව ජනාධිපති මාධ්‍ය අංශය පවසයි. ඉහළ අවදානමක් සහිත රටවලින් දිවයිනට එන මගීන් සෞඛ්‍ය කාර්ය මණ්ඩල විසින් පරීක්ෂා කිරීම සහ රටේ විවිධ ප්‍රදේශවල නිරෝධායන ස්ථාන පිහිටුවා පවත්වාගෙන යාම ඊට අයත් වේ. ශ්‍රී ලංකාව තුළ වෛරසය ව්‍යාප්ත වීම නතර කිරීමට සියලු නිවාරණ ක්‍රියාමාර්ග ගන්නැයි ජනාධිපති ගෝඨාභය රාජපක්ෂ මහතා ජනාධිපති ලේකම් ආචාර්ය පී.බී. ජයසුන්දර මහතාට උපදෙස් දී ඇතැයි ජනාධිපති මාධ්‍ය අංශය සඳහන් කළේ ය. ඒ අනුව, සියලු දිසා ලේකම්වරු සහ ප්‍රාදේශීය ලේකම්වරු වෙත ලිපියක් යොමු කරමින් ලේකම්වරයා සඳහන් කර ඇත්තේ, ශ්‍රී ලංකාව කොරෝනා තර්ජනයෙන් නිදහස් රටක් බවට පත් කර ගැනීම සහ සාමාන්‍ය තත්ත්වය පවත්වා ගැනීම සඳහා හැකි සියලු පියවර ගැනීම රජයේ අභිලාෂය බවයි. මේ අතර කොරෝනා අසාදනය වී ඇති බවට සැකපිට ඉරාන ජාතිකයෙකු බදුල්ල මහ රෝහලට ඇතුළත් කර තිබේ. එලෙස රෝහල්ගත කර ඇත්තේ මේ මස 5 වැනිදා දිවයිනට පැමිණි උමාඔය ව්‍යාපෘතියේ සේවයේ නියුතු 36 හැවිරිදි ඉරාන ජාතිකයෙකි. ඔහුගේ සොහොයුරා ද කොරෝනා අසාදනය වී ඇති බවට සැකපිට ඉරානයේ රෝහලක ප්‍රතිකාර ලබන බව අනාවරණ වී ඇතැයි රෝහල් ප්‍රකාශිකාවක සඳහන් කළා ය. මේ අතර රටවල් කිහිපයක කොරෝනා ව්‍යාප්තියත් සමග විදේශයන්හි සිට පැමිණි පුද්ගලයින් 3200 දෙනෙකු සම්බන්ධයෙන් පසු විපරම් සිදුකරමින් ඇතැයි සෞඛ්‍ය අමාත්‍යාංශය පවසයි. සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා පැවසුවේ ඒ අතර ශ්‍රී ලාංකිකයින් 1679 දෙනෙකු වන බවයි. මේ අතර වසංගත රෝග විද්‍යා ඒකකයේ ජ්‍යෙෂ්ඨ වසංගත රෝග විද්‍යාඥ වෛද්‍ය සුදත් සමරවීර මහතා පැවසුවේ මේ වනවිට වෛද්‍ය පර්යේෂණායතනය මගින් කොරෝනා බවට සැකකෙරෙන පුද්ගලයින් 80 දෙනෙකුගේ ජෛව සාම්පල පරීක්ෂාවට ලක්කර ඇති බවයි. ඒ අතර කොරෝනා වැළඳී ඇති බවට අනාවරණය වූයේ චීන ජාතික කාන්තාවගේ පමණක් බව ද ඔහු පැවසුවේ ය. කොරෝනා වෛරසය සීඝ්‍රයෙන් ව්‍යාප්ත වෙමින් පවතින දකුණු කොරියාවෙන් හා ඉතාලියෙන් පැමිණෙන සියලු පුද්ගලයින් නිරෝධායනය කිරීම අඛණ්ඩව සිදු කෙරෙන බව විශේෂඥ වෛද්‍ය සුදත් සමරවීර මහතා සඳහන් කළේ ය. මේ අතර අධ්‍යාපන අමාත්‍යංශය නිවේදනය කළේ, විදෙස් රටවල සිට දිවයිනට පැමිණෙන සිසුන්, ගුරුවරුන් ඇතුළු අධ්‍යාපන ක්ෂේත්‍රයට සම්බන්ධ පුද්ගලයින් සති 02ක් නිරෝධායනය කිරීමට පියවර ගෙන ඇති බවයි."
    },
    {
        "content": "මෙම මස 10 වැනි දින සිට අප්‍රේල් 30 දක්වා කාලය තුළ දී මෙලෙස ගුවන් ගමන් අත්හිටුවීමට පියවර ගෙන ඇති බව ඒම නිවේදනයේ වැඩිදුරටත් සඳහන්  ‌‌ය. “කෝවිඩ් 19” ව්‍යාප්ත වීමත් සමග ලොව බොහෝ ගුවන් ගමන් චීනය වෙත ගුවන් ගමන් සීමා කළ ද ශ්‍රී ලංකන් ගුවන් සේවය අඛණ්ඩව චීනය හා ශ්‍රී ලංකාව අතර ගුවන් ගමන් සිදුකළ බවත්, පවතින තත්ත්වය අධ්‍යනය කිරීමෙන් අනතුරුව මෙම තීරණයට එළඹි බවත්  එම සමාගම පවසයි. කෙසේ වෙතත්, පවත්නා තත්ත්වය යහපත් අතට පත් වුවහොත් අප්‍රේල් 30 වැනි දිනට පෙර නැවත ගුවන් ගමන් ආරම්භ කිරීමේ හැකියාවක් පවතින බව ද එම නිවේදනයේ සඳහන් ය. ශ්‍රී ලංකන් ගුවන් සේවය චීනයේ බේජිං, ශැන්හායි හා ග්වාන්සූ වෙත තම ගුවන් ගමන් වල නිරත වෙයි."
    },
    {
        "content": "පොලීසිය පැවසුවේ, වයස අවුරුදු 19, 20 හා 24 යන වයස්වල පසුවන ගල්කිස්ස ප්‍රදේශයේ පදිංචි සැකකරුවන් 4 දෙනෙකු ගල්කිස්ස කොට්ඨාස දූෂණ මර්දන අංශයේ නිලධාරීන් විසින් ඊයේ රාත්‍රියේ අත්අඩංගුවට ගත් බවයි. සැකකරුවන් සන්තකයේ තිබී අයිස් මත්ද්‍රව්‍ය ග්‍රෑම් 4 ක් පොලීසිය භාරයට ගෙන තිබේ."
    },
    {
        "content": "ඒ ජනාධිපතිවරයාට ආණ්ඩුක්‍රම ව්‍යවස්ථාවෙන් පැවරී ඇති බලතල ප්‍රකාරවයි. රජය විසින් ගෙවීමට ඇති හිඟ බිල්පත් හා අනිකුත් ප්‍රමුඛතාවන්ට වියදම් කිරීමට ඒ අනුව අමාත්‍යාංශවලට හැකියාව ලැබී තිබේ."
    },
    {
        "content": "ඒ අනුව සුදුසුකම් ලැබූ සියලුදෙනාගේ නාම ලේඛනය මාර්තු 11 වැනි දින රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යාංශයේ නිල වෙබ් අඩවියට ඇතුළත් කෙරෙනු ඇති. ලිපි ලැබීමේ ප්‍රමාදයක් ඇත්නම් අනියත බියක් ඇති කර නොගන්නැයි, ජනාධිපති මාධ්‍ය අංශය නිවේදනයක් නිකුත් කරමින් ඉල්ලා සිටී. එහි සඳහන් වන්නේ, පත්වීම ලැබී දින 3 ක් ඇතුළත තමන් අයත් ප්‍රාදේශීය ලේකම් කාර්යාලයට වාර්තා කළ යුතුයැයි, පත්වීම් ලිපියේ සඳහන් වුව ද දැනට පත්වීම් ලිපි නොලැබූ පිරිස් ඒ ගැන සැකයක් ඇතිකරගත යුතු නැති බවයි. දැනට පත්වීම් ලිපි ලැබූ පිරිස ප්‍රාදේශීය ලේකම්වරයා වෙත වාර්තා කළ යුතු අතර ඔවුන්ගේ පැමිණීම ප්‍රාදේශීය ලේකම්වරයා සටහන් කරගනු ඇති. “ලිපිය ලැබී දින 7ක් ඇතුළත පුහුණුවට වාර්තා නොකළොත් පත්වීම ප්‍රතික්ෂේප කළා සේ සලකනු ලැබේ” යනුවෙන් සඳහන් වුව ද එය ද බලාත්මක නොවන ජනාධිපති මාධ්‍ය අංශය දැනුම් දෙයි. මැතිවරණ කොමිසමේ උපදෙස් අනුව මහ මැතිවරණය නිමා වී දින 5 කට පසු එළැඹෙන දිනකදී උපාධිධාරීන් සඳහා පුහුණු වැඩසටහන ආරම්භ කෙරෙන අතර ජනාධිපති මාධ්‍ය අංශය පැවසුවේ, ඒ පිළිබඳව රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යාංශයේ ලේකම්වරයා නිවේදනය කරනු ඇති බවයි. පත්වීම් සඳහා සුදුසුකම් ලැබූ පිරිස 45,585 කි."
    },
    {
        "content": "එක්සත් ජාතික පක්ෂයේ මහ ලේකම් අකිල විරාජ් කාරියවසම් මහතා පැවසුවේ, අද පෙරවරුවේ නීතිඥවරයෙකු මාර්ගයෙන් මැතිවරණ කොමිසමට ඒ බව දැනුම් දුන් බවයි. එම ලිපියේ දැක්වෙන පරිදි එක්සත් ජාතික පක්ෂය මැතිවරණ දිස්ත්‍රික්ක 22 සඳහාම, අලියා ලකුණ යටතේ තරග කිරීමට නියමිතව තිබේ."
    },
    {
        "content": "ඒ අනුව පෑලියගොඩ , වත්තල , ජා – ඇල , කටුනායක / සීදුව නගර සභා බල ප්‍රෙද්ශ , කැලණිය , වත්තල , බියගම , මහර , දොම්පේ , ජා ඇල ප්‍රාදේශීය සභා බල ප්‍රෙද්ශය සහ ගම්පහ ප්‍රාදේශීය සභා බල ප්‍රදේශයේ කොටසකට ජල සැපයුම අත්හිටුවනු ඇති. විදුලිබල මණ්ඩලයේ සපුගස්කන්ද විදුලි උප පොළෙහි හදිසි අලුත්වැඩියාවක් හේතුවෙන් එලෙස ජල සැපයුම අත්හිටුවන බව ජාතික ජල සම්පාදන හා ජලපවහන මණ්ඩලය සඳහන් කළේ ය."
    },
    {
        "content": "ඒ, 2016 වසරේ මහ බැංකු බැඳුම්කර වෙන්දේසි දෙකකදී රුපියල් බිලියන 51.98 ක මුදලක් සාවද්‍ය සාපරාධි පරිහරණය ඇතුළු චෝදනා යටතේයි. 2016 වසරේ මාර්තු 29 සහ මාර්තු 31 දා මෙම බැඳුම්කර වෙන්දේසි සිදුවිය. මහ බැංකු බැඳුම්කර වංචාව සම්බන්ධයෙන් හිටපු අමාත්‍ය රවී කරුණානායක මහතා ඇතුළු පුද්ගලයින් 10 දෙනෙකු අත්අඩංගුවට ගැනීමට කොටුව මහේස්ත්‍රාත් අධිකරණය ඊයේ වරෙන්තු නිකුත් කළේ ය. වරෙන්තු නිකුත් කළ සෙසු සැකකරුවන් වන්නේ අර්ජුන් මහේන්ද්‍රන්, අර්ජුන් ඇලෝසියස්, කසුන් පාලිසේන, ජෙෆ්රි ජෝසෆ් ඇලෝසියස්, රංජන් හුලුගල්ලේ, මුත්තුරාජා සුරේන්ද්‍රන්, ආජාන් පුංචිහේවා, සංගරපිලේලෛයි පදුමනාපන් සහ ඉන්දික සමන්කුමාර යන අයයි. පළමු සැකකරු ලෙස නම් කර තිබෙන පර්පචුවෙල් ට්‍රෙෂරීස් සමාගමට ද සිතාසි නිකුත් කෙරිණ."
    },
    {
        "content": "පොලීසිය පැවසුවේ, ඒ අතර ප්‍රධාන සැකකරු හා අනුබල දුන් දෙදෙනෙකු ද වන බවයි. ඝාතනය සඳහා පැමිණි මෝටර් රථය මෙන්ම ඒ සඳහා යොදා ගත් ගිනි අවියද පොලීසිය භාරයට ගෙන තිබේ. පසුගිය 3 වැනිදා අවමංගල උත්සවයක් පැවැති නිවසකදී ඝාතනය සිදුව තිබිණ."
    },
    {
        "content": "COLOMBO (News 1st) – ජීවිතයක් බේරා ගැනීම කියන්නේ තමන්ගේ ජීවිතය අවධානමකට පත් කිරීමකි. එහෙත් , නිවැරදි පුහුණු වීම් හරහා තමන්ගේ ජීවිතයත් අනිත් අයගේ ජීවිතත් බේරාගැනීමට හැකි වේ. මේ ශ්‍රී ලංකාවේදී එවැනි පුහුණු වීම් ලැබූ කණ්ඩායමක් පිළිබද පුවතකි. සෑම වසරකම දියේ ගිලීම හේතුවෙන් මෙරටට අහිමිවන ජීවිත සංඛ්‍යාව සිය ගණනකි. සිදුවන හානිය අවම කර ගැනීමටත් ,පළමු ප්‍රතිචාර දක්වන්නන්ට සහය වීමටත් ,අනතුරට මැදිවූවන් සොයා ගැනීම හා දිවි ගලවා ගැනීමට හැකි ප්‍රබල කණ්ඩායමක් අද ඔවුන්ගේ සතියක පමණ පුහුණුව සාර්ථකව අවසන් කළේය. මෙම ජීවිත බේරාගැනීමේ නව කණ්ඩායමේ පුහුණු වීම් සිදු වූයේ කැලණි ගංගාවේ දුෂ්කර ප්‍රදේශවල හා ගල්කිස්ස ප්‍රදේශයෙන් ඔබ්බට පිහිටි ගැඹුරු මුහුදේයි. මෙම පුහුණු වීම සංවිධානය කර තිබුණේ ආපදා කළමනාකරණය පිළිබඳ ආසියා පැසිපික් සංවිධානය නොහොත් ඒ පෑඩ් සංවිධානය විසිනි. පසුගිය වසරේ පළමු වන ශ්‍රේණියේ පුහුණු වීම් සමත් වූවන් මෙම වසරේදී දෙවන ශ්‍රේණියේ පුහුණු වීම් සාර්ථකව අවසන් කළේය. පුහුණු වීම් වල දිවි බේරා ගැනීමේදී නිවැරදිව කඹ භාවිතය හා ගංවතුර සහ අදික සැඩ පහර ඇති අවස්ථාවලදී යාත්‍රා භාවිතය පිළිබඳව දීර්ඝ ලෙස පුහුණු වීම් සිදු කෙරුණි. තායිවානය සහ ජපානයේ විශේෂඥ පුහුණු කරුවන් හය දෙනෙකු මේ සඳහා ඔවුන්ගේ දායකත්වය ලබා දුන්නේය. මෙම පුහුණු වීම් සඳහා ශ්‍රී ලංකා යුධ හමුදාව , ශ්‍රී ලංකා නාවික හමුදාව, ශ්‍රී ලංකා ගුවන් හමුදා විශේෂ බලකාය, ශ්‍රී ලංකා විශේෂ කාර්ය බලකාය සහ ශ්‍රී ලංකා ජීවිත ආරක්ෂක සංගමය ඇතුළු වෙනත් ආයතනවල සාමාජිකයන් ද සහභාගී වූහ."
    },
    {
        "content": "COLOMBO (News 1st) – අපරාධ පරීක්ෂණ දෙපාර්තමේන්තුව අත්අඩංගුවට ගත් පර්පෙචුවල් ට්‍රෙෂරීස් සමාගමේ අධ්‍යක්ෂවරයෙකු වන මුත්තුරාජා සුරේන්ද්‍රන් මහතා ලබන 18 වැනිදා රක්ෂිත බන්ධනාගාරගත කිරීමට කොළඹ අතිරේක මහේස්ත්‍රාත් ප්‍රියන්ත ලියනගේ මහතා අද නියෝග කළේය. ඒ, 2016 වසරේ මහ බැංකු බැඳුම්කර වෙන්දේසි දෙකකදී රුපියල් බිලියන 51.98 ක මුදලක් සාවද්‍ය සාපරාධී පරිහරණය ඇතුළු චෝදනා යටතේයි. 2016 වසරේ මාර්තු 29 සහ මාර්තු 31 වන දා මෙම බැඳුම්කර වෙන්දේසි සිදුවිය. මහ බැංකු බැඳුම්කර වංචාව සම්බන්ධයෙන් හිටපු අමාත්‍ය රවී කරුණානායක මහතා ඇතුළු පුද්ගලයින් 10 දෙනෙකු අත්අඩංගුවට ගැනීමට කොටුව මහේස්ත්‍රාත් අධිකරණය ඊයේ වරෙන්තු නිකුත් කළේය. වරෙන්තු නිකුත් කළ සෙසු සැකකරුවන් වන්නේ අර්ජුන් මහේන්ද්‍රන්, අර්ජුන් ඇලෝසියස්, කසුන් පාලිසේන, ජෙෆ්රි ජෝසෆ් ඇලෝසියස්, රංජන් හුලුගල්ලේ, මුත්තුරාජා සුරේන්ද්‍රන්, ආජාන් පුංචිහේවා, සංගරපිලේලෛයි පදුමනාපන් සහ ඉන්දික සමන්කුමාර යන අයයි. පළමු සැකකරු ලෙස නම්කර තිබෙන පර්පචුවෙල් ට්‍රෙෂරීස් සමාගමට ද සිතාසි නිකුත් කෙරුණි."
    },
    {
        "content": "1 පරාධ පරීක්ෂණ දෙපාර්තමේන්තුව අත්අඩංගුවට ගත් පර්පෙචුවල් ට්‍රෙෂරීස් සමාගමේ අධ්‍යක්ෂවරයෙකු වන මුත්තුරාජා සුරේන්ද්‍රන් මහතා ලබන 18 වැනිදා රක්ෂිත බන්ධනාගාරගත කිරීමට කොළඹ අතිරේක මහේස්ත්‍රාත් ප්‍රියන්ත ලියනගේ මහතා ඊයේ නියෝග කළේය. 2. : ඉදිරි මහ මැතිවරණය සඳහා එක්සත් ජාතික පක්ෂය අලියා ලකුණින් තරග කරන බව ජාතික මැතිවරණ කොමිෂන් සභාවට දැනුම් දී තිබේ. 3.  දිස්ත්‍රික්ක 8 කට බලපා ඇති වියළි කාලගුණයෙන් පුද්ගලයෝ 298,132 ක් පීඩාවට පත්ව සිටිති. 4.   : රැකියා විරහිත උපාධිධාරීන් රැකියා නියුක්ත කිරීමේ වැඩසටහන යටතේ සුදුසුකම් ලැබූ සියලුදෙනාට පත්වීම් ලිපි මේ වනවිට තැපැල් මගින් යොමුකර ඇතැයි ජනාධිපති මාධ්‍ය අංශය පවසයි. විදෙස් පුවත් 1. :70ක් සුන්බුන් අතර- කො⁣⁣රෝනා නිරෝධායන කටයුතු සඳහා භාවිත කළ චීනයේ හෝටලයක් කඩා වැටී තිබේ."
    },
    {
        "content": "ජාත්‍යන්තර කාන්තා දිනය අදට යෙදී තිබේ. මෙවර එහි තේමාව ඇය දිරිමත් – රට සවිමත් යන්නයි. ජාතික උත්සවය රන්තපුර නව නගර ශාලාවේ පැවැත්වීමට නියමිත ය. මේ අතර කාන්තා දිනය වෙනුවෙන් සුබ පැතුම් පණිවුඩයක් නිකුත් කරන ජනාධිපති ගෝඨාභය රාජපක්ෂ මහතා පවසන්නේ කාන්තාවට හා ගැහැණු දරුවාට එරෙහි සියලු ආකාරයේ ප්‍රචණ්ඩත්වය හා වෙනස් කොට සැලකීම සම්පූර්ණයෙන්ම පිටු දකින බවයි. කාන්තාවට ආදායම් උත්පාදනයට සමසේ දායක විය හැකි වටපිටාවක් නිර්මාණය කිරිමට රජය කැපවී සිටින බව ද ජනාධිපතිතුමා සිය පණිවුඩයෙන් පෙන්වා දෙයි. ස්වාධීනව තීරණ ගැනීමට හා රාජ්‍ය පාලනයේ ඉහළ තනතුරු හෙබවීමට මෙන්ම රටේ දේශපාලන දිශානතිය හැසිරවීමට ශ්‍රී ලාංකික කාන්තාවට ඇති අවස්ථා තවදුරටත් සහතික කර දිය යුතු බව ද ජනාධිපතිතුමා සිය සුබ පැතුම් පණිවුඩයෙන් සඳහන් කළේ ය."
    },
    {
        "content": "මැතිවරණ සලකුණු වෙනස් කිරීමට අවශ්‍ය දේශපාලන පක්ෂවලට මේ වනවිට ඒ සඳහා අවස්ථාව පවතින බව ජාතික මැතිවරණ කොමිසම පවසයි. එහි කොමසාරිස් ජනරාල් සමන් ශ්‍රී රත්නායක මහතා සඳහන් කළේ, ලබන 9 වැනිදා දක්වා ඒ සදහා අවස්ථාව පවතින බවයි. ඉදිරිපත් වන කරුණු සැලකිල්ලට ගෙන සලකුණ වෙනස් කිරීම සම්බන්ධයෙන් තීරණයක් ලබා දෙන බව ද ඔහු ප්‍රකාශ කළේ ය."
    },
    {
        "content": "මාරවිල, උඩබද්දාව මාර්ගයේ මකර තොරණ ආසන්නයේදී සිදුවූ රිය අනතුරකින් කාන්තාවන් දෙදෙනෙකු මියගොස් තිබේ. පොලීසිය සඳහන් කළේ, යතුරු පැදියක් එම දිශාවටම ධාවනය වූ තවත් යතුරු පැදියක ගැටී පසුව ලොරි රථයක ද ගැටී අනතුර සිදුව ඇති බවයි. අනතුරින් බරපතල තුවාල ලැබූ යතුරු පැදියේ ගමන් ගත් කාන්තාවන් දෙදෙනෙකු මාරවිල රෝහලට ඇතුළත් කිරීමෙන් පසු මියගොස් තිබේ. මව හා දියණිය වන ඔවුන් දෙදෙනා 54 සහ 21 හැවිරිදි වියේ පසුවූ මීගහපැලැස්ස පදිංචිකරුවන් ය. අනතුර සිදුකර පලාගිය යතුරු පැදිකරු අත්අඩංගුවට ගැනීමට මෙහෙයුම් ක්‍රියාත්මක කර ඇති අතර ලොරි රථ රියැදුරු අත්අඩංගුවට ගෙන තිබේ."
    },
    {
        "content": "ඒකාබද්ධ සේවා 7 ක් සඳහා බඳවා ගැනීමට මින් ඉදිරියට එකම විභාගයක් පැවැත්වීමට රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍යාංශය තීරණය කර තිබේ. එහි ලේකම් සිරිපාල හෙට්ටිආරච්චි මහතා සඳහන් කළේ, රාජ්‍ය පරිපාලන, ගණකාධිකරණ සේවය, සැලසුම් සේවය, වාස්තු විද්‍යා,විද්‍යාත්මක සේවය හා ඉංජිනේරු සේවය ඇතුළු දීප ව්‍යාප්ත සේවා සඳහා බඳවා ගැනීමට මෙම විභාගය පැවැත්වීමට සැලසුම් කර ඇති බවයි. ඒ සඳහා යෝජනාව කැබිනට් මණ්ඩලයට යොමු කර ඇති බව ද ඔහු සඳහන් කළේ ය. දැනට මෙම සියලු සේවා සඳහා සුදුස්සන් බඳවා ගැනීමට වෙන වෙනම විභාග පවත්වයි. ඒ සඳහා අතිරේක මුදලක් මෙන්ම අමතර කාලයක්ද වැයවන බව රාජ්‍ය පරිපාලන අමාත්‍යංශය සඳහන් කළේ ය. ලේකම්වරයා පැවසුවේ නව ක්‍රමය යටතේ බුද්ධි පරීක්ෂණය හා සාමාන්‍ය දැනුම යන විෂයන් 02 සියලු අපේක්ෂකයින් සඳහා පැවැත්වීමෙන් පසු සුදුසුකම් ලබන පිරිසට අනෙක් විෂයන්ට අදාළ විභාගය පැවැත්වීමට සැලසුම් කර ඇති බවයි."
    },
    {
        "content": "පවතින වියළි කාලගුණය හේතුවෙන් දෛනික විදුලි අවශ්‍යතාව ගිගාවොට් පැය 47 ඉක්මවා ඇතැයි විදුලි බල හා බලශක්ති අමාත්‍යාංශය පවසයි. එහි මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ, පසුගිය වර්ෂාව පැවති කාල සීමාවේදී එම අගය ගිගාවොට් පැය 35 ක අගයක පැවති බවයි. පවතින තත්ත්වය සමග විදුලිය අරපිරිමැස්මෙන් භාවිතා කරන්නැයි ඔහු ජනතාවගෙන් ඉල්ලීමක් ක⁣ළේය. මේ අතර මෙගාවොට් 150 ක සුර්යය බල ධාරිතාවක් ලබා ගැනීම සඳහා ටෙන්ඩර් ලබා ගැනීමේ ක්‍රියාවලිය මේ මස අගදී ආරම්භ කරන බව සුලක්ෂණ ජයවර්ධන මහතා ප්‍රකාශ කළේ ය."
    },
    {
        "content": "අද සිට ශ්‍රී ලංකාව ඇතුලු රටවල් 14 කින් පැමිණෙන පුද්ගලයන්ට සිය රටට ඇතුළුවීම තාවකාලිකව තහනම් කරන බව කටාර් රාජ්‍යය ප්‍රකාශ කළේ ය. මෙම රටවල් අතරට අයත් සෙසු රටවල් වන්නේ බංග්ලාදේශය, චීනය, ඊජිප්තුව, ඉන්දියාව, ඉරානය, ඉරාකය, ඉතාලිය, ලෙබනනය , නේපාලය, පකිස්ථානය, පිලිපීනය, දකුණු කොරියාව, සිරියාව සහ තායිලන්තයයි. සෞදි අරාබිය එක්සත් අරාබි එමීර් රාජ්‍යය, බහරේනය සහ ඊජිප්තුව ඇතුළු රටවල් නවයකට සංචාරය කිරීම සිය පුරවැසියන්ට තහනම් කළේ එම රටවලට සිදු කෙරුණු ගුවන් සහ නාවික ගමන්වාර ද නතර කරමිනි. බහරේනය සඳහන් කළේ, සිය ෆෝමියුලා ගෝන්ෆ්‍රී තරගය ප්‍රේක්ෂකයන්ගෙන් තොරව පැවැත්වෙන බවයි. කොරෝනා වෛරසය පැතිරයාම හේතුවෙන් සෞදි අරාබියේ සියලු පාසල් සහ විශ්වවිද්‍යාල යළි දැනුම් දෙනතුරු වසා දමා තිබේ. විදෙස් මාධ්‍ය වාර්තා කළේ , සෞදි අරාබියේ කොරෝනා ආසාදිතයන් 11 දෙනෙකු වාර්තා වූ බොරතෙල් නිෂ්පාදනය කෙරෙන කටීෆ් පළාත ද තාවකාලිකව වසා දමා ඇති බවයි. කටීෆ් පළාතේ සියලුම පොදු සහ පෞද්ගලික ආයතන ද වසාදමා ඇති බව වාර්තා වේ."
    },
    {
        "content": "1.  : එක්සත් අරාබි එමීර් රාජ්‍යයේ අබුඩාබි නගරයෙන් කොරෝනා ආසාදිතයින් 15 දෙනෙකු හඳුනාගෙන ඇතැයි ගල්ෆ් නිව්ස් ප්‍රවෘත්ති සේවය වාර්තා කළේ ය. 2. : ටයරයක් වැදී සිසුවෙකුට තුවාල සිදු වූ සිද්ධිය සම්බන්ධයෙන් පරීක්ෂණයක් පැවැත්වීම සඳහා බස්නාහිර පළාතභාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතා පොලිස් කණ්ඩායමක් සමග ශ්‍රී ජයවර්ධනපුර විශ්වවිද්‍යාලයට ගොස් තිබේ. 3.  : බැඳුම්කර වංචාව සම්බන්ධයෙන් තමන් අත්අඩංගුවට ගැනීම සඳහා නිකුත් කර ඇති වරෙන්තුව අත්හිටුවන රීට් ආඥාවක් නිකුත් කරන්නැයි ඉල්ලා රවී කරුණානායක මහතා ඇතුළු සැකකරුවන් 04 දෙනෙකු ගොනු කළ රීට් පෙත්සම් සළකා බැලීම සඳහා අද කැඳවීමට නියමිතය. 4.  : මීගමුව, පෙරියමුල්ල ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කිරීම සම්බන්ධයෙන් සැකකරුවන් 7 දෙනෙකු අත්අඩංගුවට ගෙන තිබේ. 5.  : හැටන්, සිංගිමලේ රක්ෂිතයේ යළි ගින්නක් හටගෙන තිබේ."
    },
    {
        "content": "ප්‍රධාන වසංගත රෝග විද්‍යාඥ වෛද්‍ය සුදත් සමරවීර මහතා පැවසුවේ, ඒ බව මූලික පරීක්ෂණවලින් පමණක් තහවුරු වී ඇති බවය. කොරෝනා වැළඳුණු ශ්‍රී ලාංකිකයා 52 හැවිරිදි සංචාරක මග පෙන්වන්නෙකු බවත්, රෝග ව්‍යාප්තිය වැළැක්වීමට සහය වන ලෙසත් ජනාධිපති මාධ්‍ය අංශය ජනතාවට දැනුම් දෙන්නේ ය."
    },
    {
        "content": "අද පැමිණි පිරිසගෙන් 450 දෙනෙකු බස් රථ 17 කින් බැටික්ලෝ කැම්පස් හා කන්දකාඩු මධ්‍යස්ථාන වෙත යවා ඇත. තව ත් 150 දෙනෙකු පිටත් කර යැවීමට පියවර ගෙන ඇතැයි අප වාර්තාකරු ප්‍රකාශ කළේ ය. අප වාර්තාකරු සඳහන් කළේ පිරිස ඉතාලිය, ඉරානය හා දකුණු කොරියාව, ඩුබායි, කටාර්, මලයාසියාව, තායිලන්තය සහ සිංගප්පුරු යන රටවල් හරහා මෙරටට පැමිණ ඇති බවයි. කොරෝනා වෛරසය සීඝ්‍රයෙන් ව්‍යාප්තවන දකුණු කොරියාව, ඉතාලිය හා ඉරානයෙන් මෙරටට පැමිණෙන පුද්ගලයින් නිරෝධායනට ආරම්භ කළ වැඩපිළිවෙළට සහය දෙන්නැයි යුද හමුදාව ජනතාවගෙන් ඉල්ලීමක් කරයි. නිවේදනයක් නිකුත් කරමින් යුද හමුදාව පවසන්නේ, මෙම වැඩපිළිවෙළට ඇතැමුන්ගේ විරෝධතා හා අනියත බිය හේතුවෙන් බාධා මතුව ඇති බවයි. නිරෝධායන වැඩසටහන සඳහා බැටික්ලෝ කැම්පස් හා කන්දකාඩුහි ඉදිකළ මධ්‍යස්ථාවලට පුද්ගලයින් රැගෙන යන බස් රථ අතරමග නතර කීරිමට පවා ඇතැමුන් බාධා මතු කරන බව යුද හමුදාව පැවසුවේ ය."
    },
    {
        "content": "පොලීසිය සඳහන් කළේ , ඔවුන් අද බලංගොඩ අධිකරණයට ඉදිරිපත් කිරීමෙන් පසු , වරද පිළිගත් බවයි. සැකකරුවන් හැදල හා වත්තල ප්‍රදේශවල පදිංචිකරුවන් වන අතර එක් අයෙකුට රුපියල් 30,000 බැගින් දඩ නියම කර තිබේ."
    },
    {
        "content": "අධිකරණය වැඩබලන පොලිස්පතිවරයාට නියෝග කළේ, ලබන 12 වැනි දා හෝ ඊට පෙර වරෙන්තුව ක්‍රියාත්මක කරන ලෙසයි. වරෙන්තුව ක්‍රියාත්මක කිරීමට අපොහොසත් වන්නේ නම් පෞද්ගලිකව අධිකරණය හමුවේ පෙනී සිට කරුණු දක්වන ලෙස ද කොළඹ විශේෂ ත්‍රිපුද්ගල මහාධිකරණය වැඩබලන පොලිස්පතිවරයාට නියෝග කර සිටියේ ය. නොතීසි නිකුත් කර තිබියදීත් අධිකරණය හමුවේ පෙනි නොසිටීම හා නඩු විභාගය සඳහා අවශ්‍ය වන නඩු ගොනු අධිකරණයට ඉදිරිපත් නොකිරීම හේතුවෙන් පසුගිය 06 වැනි දා පර්ල් වීරසිංහ මහත්මිය අත්අඩංගුවට ගැනීමට කොළඹ විශේෂ ත්‍රිපුද්ගල මහාධිකරණය වරෙන්තු නිකුත් කළේ ය. ඇය අධිකරණයට නොපැමිණෙන බවට දැනුම් දීමක් හෝ කර නොතිබුණු බැවින් අධිකරණ ක්‍රියාවලිය හෑල්ලුවට ලක් කිරීමක් කළ බවට තීරණය කළ විශේෂ ත්‍රිපුද්ගල මහාධිකරණය ඇය අත්අඩංගුවට ගැනීමට එලෙස වරෙන්තු නිකුත් කරනු ලැබුවේ ය. නිරාජ් රෝෂාන් හෙවත් අලි රොෂාන් ඇතුළු විත්තිකරුවන් 08 දෙනෙකුට එරෙහිව පවරා ඇති නඩුවට අදාළව දේශපාලන පළිගැනීම් පිළිබඳ විමර්ශනය කරන ජනාධිපති කොමිෂන් සභාව ද විමර්ශනයක් ආරම්භ කර තිබේ. ඊට අදාළ ලිපි ගොනු පිළිබඳ කරුණු දැක්වීම සඳහා අධිකරණය හමුවේ පෙනි සිටින ලෙස ජනාධිපති කොමිසමේ ලේකම්වරියට නොතිසි නිකුත් කර තිබුණි. ඒ අනුව පර්ල්. කේ. වීරසිංහ මහත්මිය වහාම අත්අඩංගුවට ගැනීමට වරෙන්තු නිකුත් කළ අධිකරණය ඇයට විදෙස් ගමන් තහනමක් ද පනවා තිබේ."
    },
    {
        "content": "පොලීසිය සඳහන් කළේ, එම ප්‍රදේශයේ හෝටලකයට පැමිණි පුද්ගලයින් 06 දෙනෙකු මත්පැන් පානය කිරීමට උත්සහ කර ඇති බවයි. එහිදී හෝටල් හිමිකරු සහ සේවකයින් එය වැළැක්වීමට උත්සහ ගෙන ඇති අතර එහිදී අදාළ පුද්ගලයින් සමග ආරවුලක් ඇතිවී තිබේ. පොලීසිය වැඩිදුරත් සඳහන් කළේ, අදාළ පුද්ගලයින් හෝටල් හිමිකරුට සහ සේවකයින්ට තියුණු ආයුධයකින් පහරදී පළා ගොස් ඇති බවයි. එහිදී බරපතළ ලෙස තුවාල ලැබු පුද්ගලයින් සිව්දෙනෙකු ප්‍රතිකාර සඳහා මීගමුව රෝහලට ඇතුළත් කර ඇති අතර එහිදී 36 හැවිරිදි ගනේවැල්පොල, කැකිරාව ප්‍රදේශයේ පදිංචි සේවකයෙකු ජීවිතක්ෂයට පත්ව තිබේ. සිද්ධිය සම්බන්ධයෙන් මීගමුව, පෙරියමුල්ල ප්‍රදේශයේ 18 හැවිරිදි සැකකරුවෙක් පොලිස් අත්අඩංගුවට ගෙන ඇති අතර මීගමුව පොලීසිය වැඩිදුරටත් විමර්ශන කටයුතු සිදු කරයි."
    },
    {
        "content": "පොලීසිය සඳහන් කළේ, අවශ්‍යව සිටි සැකකරුවන් 6 දෙනෙකු අද දහවල් නීතිඥයෙකු මාර්ගයෙන් මීගමුව පොලිස් ස්ථානයට භාරවීමෙන් පසු අත්අඩංගුවට ගත් බවයි. සිද්ධියට අවශ්‍යව සිටි තව ත් එක් සැකකරුවෙකු අද උදෑසන මීගමුව, පෙරියමුල්ල ප්‍රදේශයේදී අත්අඩංගුවට ගනු ලැබුවේ ය. සැකකරුවන් හෙට මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය. මීගමුව, පෙරියමුල්ල ප්‍රදේශයේ පිහිටි හෝටලයකට පැමිණි 06 දෙනෙකු ඊයේ රාත්‍රියේදී හෝටල් හිමිකරු සහ සේවකයින් සමග ගැටුමක් ඇති කර ගෙන තිබේ. හෝටලයට පැමිණි පුද්ගලයින් මත්පැන් පානය කිරීමට උත්සහ කිරීමේදී හෝටල් හිමිකරු සහ සේවකයින් එය වැළැක්වීමට උත්සහ ගැනීමේදී ගැටුම හටගෙන තිබෙන බව පොලීසිය පැවසීය. අදාළ පුද්ගලයින් එහිදී හෝටල් හිමිකරුට සහ සේවකයින්ට තියුණු ආයුධයකින් පහරදී පළා ගොස් තිබේ. පහරදීමෙන් සේවකයෙකු මියගොස් ඇතැයි පොලීසිය සඳහන් කළේ ය. තුවාල ලැබුවන් ප්‍රතිකාර සඳහා මීගමුව රෝහලට ඇතුළත් කර ඇත. පහරදීමෙන් 04 දෙනෙකු බරපතළ තුවාල ලබා ඇති බව පොලීසිය සඳහන් කළේ ය. පොලීසිය පැවසුවේ, පසුව අදාළ පුද්ගලයින් හෝටල් හිමිකරුට සහ සේවකයින්ට තියුණු ආයුධයකින් පහරදී පළා ගොස් ඇති බවයි. එහිදී බරපතළ ලෙස තුවාල ලැබු පුද්ගලයින් සිව්දෙනෙකු ප්‍රතිකාර සඳහා මීගමුව රෝහලට ඇතුළත් කර ඇති අතර සේවකයෙකු ජීවිතක්ෂයට පත්ව තිබේ. එලෙස මිය ගොස් ඇත්තේ, 36 හැවිරිදි ගනේවැල්පොල, කැකිරාව ප්‍රදේශයේ පදිංචිකරුවෙකි. සැකකරුවන් අත්අඩංගුවට ගැනීමට විමර්ශන ආරම්භ කර ඇතැයි පොලීසිය පැවසීය."
    },
    {
        "content": "අභියාචනාධිකරණයට අද මෙම පෙත්සම් ගොනු කරනු ලැබුවේ, බැඳුම්කර වංචාව සම්බන්ධයෙන් අත්අඩංගුවට ගැනීම සඳහා වරෙන්තු නිකුත් කර සිටින රවී කරුණානායක, අර්ජුන ඇලෝෂියස්, ඉන්දික සමන්කුමාර සහ සංගරපිල්ලෙයි පදුමනාදන් යන අයයි. පෙත්සම විභාගයට ගෙන අවසන් කර කොටුව මහේස්ත්‍රාත් අධිකරණය පසුගිය 06 වැනි දා නිකුත් කළ වරෙන්තුව ඉවත් කරන ලෙස රවී කරුණානායක මහතා ඇතුළු පෙත්සම්කරුවන් ඉල්ලා සිටියහ. තමන්ව අත්අඩංගුවට ගන්නා ලෙසට වැඩබලන පොලිස්පතිවරයාට සහ අපරාධ පරීක්ෂණ දෙපාර්තමේන්තුවේ අධ්‍යක්ෂවරයාට නීතිපතිවරයා විසින් නිකුත් කර ඇති නියෝගය ඉවත් කරන ලෙස ද පෙත්සම්කරුවන් අධිකරණයෙන් ඉල්ලා තිබේ. ඊට අමතරව එම සිද්ධිය සම්බන්ධයෙන් අධිකරණයට ඉදිරිපත් කර ඇති බී වාර්තාව අත්හිටුවන්නැයි ද ඉල්ලා ඇත. එමෙන්ම මෙම නඩුව කොටුව මහේස්ත්‍රාත් රංග දිසානායක මහතා හමුවේ විභාග කිරීමෙන් ඉවත් කරන්නැයි ද පෙත්සම්කරුවන් වැඩිදුරටත් ඉල්ලා තිබේ. පෙත්සමේ වගඋත්තරකරුවන් වන්නේ, නීතිපතිවරයා, වැඩබලන පොලිස්පතිවරයා, අපරාධ පරීක්ෂණ දෙපාර්තමේන්තුවේ ජ්‍යෙෂ්ඨ පොලිස් අධිකාරී පී. අම්පාවිල, විමර්ශන ඒකකයේ ස්ථානාධිපතිනිය, කොටුව මහේස්ත්‍රාත්වරයා සහ කොටුව මහේස්ත්‍රාත් අධිකරණයේ ලේඛකාධිකාරීවරියයි. එහිදී නීතිපතිවරයා වෙනුවෙන් පෙනී සිටි ජ්‍යෙෂ්ඨ නියෝජ්‍ය සොලිස්ටර් ජනරාල් මිලින්ද ගුණතිලක මහතා කරුණු දක්වමින්, රුපියල් බිලියන 52 කට ආසන්න මුදලක් සාවද්‍ය සාපරාධී පරිහරණය කිරීම ඇතුළු චෝදනා එල්ල වී ඇති රවී කරුණානායක මහතා ඇතුළු පෙත්සම්කරුවන්ට කොටුව මහේස්ත්‍රාත් අධිකරණයෙන් නිකුත් කළ වරෙන්තු සම්බන්ධයෙන් ඒකපාර්ශවික තීන්දුවක් ලබාදීමට පියවර ගන්නේ නම් ඒ සම්බන්ධයෙන් තමන් දැඩිව විරුද්ධ වන බව අධිකරණයට පෙන්වා දුන්නේ ය. බැඳුම්කර වංචාව මහජනතාව වැඩි උනන්දුවක් දක්වන කරුණක් වන බැවින්, වගඋත්තරකාර පාර්ශවය අධිකරණය හමුවේ නොමැති අවස්ථාවකදී පෙත්සම්කරුවන් ඉල්ලා සිටි පමණින් ඒකපාර්ශවික අතුරු තහනම් නියෝග නිකුත් කිරීම යුක්ති සහගත නොවන බව මිලින්ද ගුණතිලක මහතා කියා සිටියේ ය."
    },
    {
        "content": "එක්සත් අරාබි එමීර් රාජ්‍යයේ අබුඩාබි නගරයෙන් කොරෝනා ආසාදිතයින් 15 දෙනෙකු හඳුනාගෙන ඇතැයි ගල්ෆ් නිව්ස් ප්‍රවෘත්ති සේවය අද පස්වරුවේ වාර්තා කළේ ය. ඒ අතර ශ්‍රී ලාංකිකයින් දෙදෙනෙකු ද සිටී. ඔවුන් පිළිබඳව වැඩිදුර තොරතුරු අනාවරණය වී නොමැත. මොවුන් මේ වනවිට නිරෝධායන කටයුතු සඳහා යොමුකර ඇතැයි ගල්ෆ් නිව්ස් ප්‍රවෘත්ති සේවය වාර්තා කළේ ය."
    },
    {
        "content": "මීට පෙර ද සිංගිමලේ කන්දේ නැගෙනහිර මායිම් ප්‍රදේශයෙන් ගිනි ගැනීමකට ලක්විය. පවතින වියළි කාලගුණයත් සමග ගින්න සීඝ්‍රයෙන් කඳු මුදුන දක්වා පැතිර යමින් පවතින බව අප වාර්තාකරු සඳහන් කළේ ය. මීට පෙර ඇති වූ ගින්න ද කිසියම් පිරිසක් විසින් ඇති කළ එකක් බවට පොලීසිය සැක පළ කරනු ලැබේ."
    },
    {
        "content": "වියත්මග සංවිධානය නියෝජය කරන මහාචාර්ය චරිත හේරත් මහතාගේ දේශපාලන ආධාරකරුවෙකුට සිදු කළ පහරදීමක් හේතුවෙන් කුලියාපිටිය මුලික රෝහලට ඇතුළත් කර තිබේ. අද උදෑසන මෙය සිදුව ඇති අතර පහරදීමට ලක්වූ කසුන් සමීර නැමැත්තා ප්‍රකාශ කළේ, තමන් ත්‍රීරෝද රථයකින් නිවසින් පිටත් වීමට සූදානම් වීමේදී පහරදීම සිදුවූ බවයි. මේ අතර අද පස්වරුවේ මහාචාර්ය චරිත හේරත් මහතා කුලියාපිටිය රෝහලට පැමිණ තුවාල ලැබූ සිය ආධාරකරුගේ තත්ත්වය විමසා බැලුවේ ය. එමෙන්ම මෙවැනි ක්‍රියා දේශපාලනය තුළ නරක ආදර්ශයක් බව මහාචාර්ය චරිත හේරත් මහතා පැවසුවේ ය."
    },
    {
        "content": "ඒ, පක්ෂයේ සභාපති හිටපු ජනාධිපති මෛත්‍රීපාල සිරිසේන මහතාගේ ප්‍රධානත්යෙනි. ශ්‍රී ලංකා නිදහස් පක්ෂ මූලස්ථානයේ රැස්වෙන මධ්‍යම කාරක සභා රැස්වීමේදී වත්මන් දේශපාලන තත්ත්වය හා ඉදිරි මහ මැතිවරණය පිළිබඳ ගැඹුරින් සාකච්ඡාවට ලක් කර තීරණවලට එළඹීමට නියමිත බව පක්ෂයේ මාධ්‍ය ප්‍රකාශක හිටපු පාර්ලිමේන්තු මන්ත්‍රී වීරකුමාර දිසානායක මහතා සඳහන් කළේ ය."
    },
    {
        "content": "එක්සත් අරාබි එමීර් රාජ්‍යයේ ශ්‍රී ලංකා තානාපති මජින්ත ජයසිංහ මහතා සඳහන් කළේ, මෙතෙක් ඔවුන්ගේ තත්ත්වය සම්බන්ධයෙන් තොරතුරක් ලබා ගැනීමට නොහැකි වූ බවය. එරට රැඳී සිටින ශ්‍රී ලාංකිකයින් සංඛ්‍යාව දෙලක්ෂ හැත්තෑ පන්දහස ඉක්මවනු ලැබේ. තානාපතිවරයා ප්‍රකාශ කළේ, ඔවුන්ට රෝගයෙන් ආරක්ෂාවීම සඳහා විශේෂ උපදෙස් නිකුත් කර ඇති බවයි. වෛරසය ව්‍යාපත්වීමත් සමග සහන ලබා ගැනීම සඳහා පැය 24 පුරා ක්‍රියාත්මක දුරකතන අංකයක් ද හඳුන්වා දුන් බව තානාපතිවරයා ප්‍රකාශ කළේ ය.  එම දුරකතන අංකයයි. මේ අතර කොරෝනා වෛරසය පැතිර ඇති රටවල්වලට විදේශ රැකියා සඳහා පිටත්ව යාම කල් දමන ලෙස විදේශ සේවා නියුක්ති කාර්යාංශය ජනතාවගෙන් ඉල්ලීමක් කළේ ය. නිවේදනයක් නිකුත් කරමින් එම කාර්යාංශය සඳහන් කළේ, වෛරසය පැතිරී ඇති රටවල වෙසෙන ශ්‍රමිකයින් සම්බන්ධයෙන් අවශ්‍ය පියවර ගන්නා ලෙස තානාපති කාර්ය මණ්ඩලවලට උපදෙස් දී ඇති බවය. විදේශගතව සේවය කරන ශ්‍රී ලාංකිකයින් හා විදේශ ගතවීමට අපේක්ෂිත ශ්‍රී ලාංකිකයින් සම්බන්ධයෙන් ඉදිරි තීරණ ගනු ලබන්නේ ඒ ඒ රටවල බලධාරීන් ලබා දෙන උපදෙස් අනුව බව ද එම නිවේදනයේ සඳහන් ය. ශ්‍රමිකයින් විදේශ රැකියා සඳහා යොමු වන්නේ නම් සෞඛ්‍ය අංශවල උපදෙස් පිළිපැදීම අනිවාර්ය බව විදේශ සේවා නියුක්ති කාර්යාංශය පැවසීය."
    },
    {
        "content": "මෙම වාර්තාගත මිල පහතවැටීම සැලකෙන්නේ 1991 වසරේ ජනවාරි මස 17 වන දිනෙන් පසු බොරතෙල් මිල මෙතරම් වැඩි ප්‍රතිශතයකින් පහත වැටුණු ප්‍රථම අවස්ථාව ලෙසයි. ඒ, රුසියාව ලෝක වෙළෙඳපොළට බොරතෙල් සැපයීම පහතහෙලීම ප්‍රතිකිෂේප කිරීමට ප්‍රතිචාර දැක්වීමක් ලෙස සෞදි අරාබිය සිය බොරතෙල් මිල පහත දැමීමට පියවර ගැනීම මීට හේතුවිය. මේ හමුවේ බ්‍රිතාන්‍ය බ්‍රෙන්ට් වෙළෙඳපොළේ බොරතෙල් බැරලයක් අමෙරිකානු ඩොලර් 31.02 ක මිලකට අලෙවි කෙරෙන අතර ඊට සාපේක්ෂව අමෙරිකානු වෙළෙඳපොළේ බොරතෙල් බැරලයක් අලෙවි කෙරෙන්නේ ඩොලර් 30 ක මිලකටයි."
    },
    {
        "content": "ඉඩම් ගොඩ කිරීමේ හා සංවර්ධනය කිරීමේ මණ්ඩලයේ සභාපති මේජර් ජෙනරාල් එම්.ආර්.ඩබ්.ඩී සොයිසා මහතා සඳහන් කළේ, සෑම පැය භාගයකටම වරක්ම යාත්‍රාවක් යෙදවීමට සැලසුම් කර ඇති බවයි. එක යාත්‍රාවක මගීන් 16 දෙනෙකු රැගෙන යා හැකි බව ද ඔහු පැවසීය. මීට පෙරද වැල්ලවත්ත ඇළ මාර්ගය හරහා මගී ප්‍රවාහන යාත්‍රා සේවයක් ආරම්භ කළ ද එය විවිධ හේතු මත මේ වනවිට ඇණහිට තිබේ."
    },
    {
        "content": "මෙවර එය පැවැත්වෙන්නේ තෙවැනි වරටයි. ඒ සඳහ ගුවන් හමුදා සාමාජිකයින් හා V-Force ස්වේච්ඡා සාමාජිකයින් රැසක් එක්වීමට නියමිතය."
    },
    {
        "content": "ඒ, රාජගිරියේ පිහිටි මැතිවරණ මහලේකම් කාර්යාලයේදීය. අද පස්වරු 3.30 ට සාකච්ඡාව පැවැත්වීමට නියමිත අතර ඒ සඳහා මැතිවරණයට තරග වදින දේශපාලන පක්ෂ ලේකම්වරුන්ට හෝ නියෝජිතයින්ට සහභාගී වන්නැයි දැනුම් දුන් බව ජාතික මැතිවරණ කොමිෂන් සභාව සඳහන් කළේ ය. එහි ජ්‍යෙෂ්ඨ ප්‍රකාශකයෙකු සඳහන් කළේ, මෙහිදී මහ මැතිවරණයට අදාළ නාම යෝජනා පත්‍ර භාර ගැනීමේ කටයුතු සහ ඉදිරි කටයුතු පිළිබඳව සාකච්ඡා කිරීමට නියමිත බවයි."
    },
    {
        "content": "එහි ප්‍රකාශකයෙකු පැවසුවේ, සිසුවා තවදුරටත් දැඩි සත්කාර ඒකකයේ රඳවා ගනිමින් අවශ්‍ය ප්‍රතිකාර ලබා දෙන බවය. මේ අතර අදාළ සිද්ධිය සම්බන්ධයෙන් මේ වනවිට විශ්වවිද්‍යාල සිසුන් 6 දෙනෙකුගෙන් පමණ ප්‍රකාශ සටහන් කරගත් බව පොලීසිය පැවසුවේ ය. පොලීසිය පැවසුවේ, තුවාල ලැබු සිසුවාගේ සහෝදරයාගෙන් ද ප්‍රකාශ සටහන් කර ගෙන ඇති බවයි. මේ සම්බන්ධයෙන් විමර්ශනයට මිරිහාන විශේෂ අපරාධ විමර්ශන අංශයේ කණ්ඩායම් කිහිපයක් ඇතුළු පොලිස් කණ්ඩායම් කිහිපයක් ක්‍රියාත්මකය. පසුගිය 5 වැනි දා විශ්වවිද්‍යාලයේ කළමනාකරණ පීඨයේ පළමු වසරේ සිසුන්ගේ මුලිකත්වයෙන් උත්සවයක් සංවිධානය කර ඇති අතර රාත්‍රී 8.30ට පමණ එය අවසන් වුවද මෙම සිසුවා සහ තවත් සිසුන් පිරිසක් මධ්‍යම රාත්‍රිය පසුවනතුරුත් විශ්වවිද්‍යාලයේ රැඳී සිට ඇතැයි එහි බලධාරීන් පවසති. ඔහුගේ මිතුරෙකු සඳහන් කළේ, පසිදු හිරුෂාන් ජලය පානය කිරීමට ජල කරාමයක් අසළට ගිය අවස්ථාවේ උස් ස්ථානයක සිට පෙරළී ආ ටයරයක් ඔහුගේ ශරීරයේ ගැටීමෙන් මෙම අනතුර සිදුව ඇති බවයි."
    },
    {
        "content": "නිවේදනයක් නිකුත් කරමින් ජනාධිපති මාධ්‍ය අංශය පැවසුවේ, මේ පිළිබඳ සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා තහවුරු කළ බවයි. එලෙස කොරෝනා වෛරසය ආසාධනය වී ඇත්තේ, 52 හැවිරිදි සංචාරක මග පෙන්වන්නෙකුටයි. ඔහු විදේශික සංචාරක කණ්ඩායමකට සේවා සපයා ඇති බව, ජනාධිපති මාධ්‍ය අංශය සඳහන් කළේය. රෝගීයා නිරෝධායනයට ලක් කර ඇති අතර, ඔහුට අවශ්‍ය ප්‍රතිකාර ලබා දීම ආරම්භ කර ඇතැයිද, විශේෂඥ වෛද්‍ය අනිල් ජාසිංහ මහතා සඳහන් කළේය. මේ අතර, එම සංචාරක කණ්ඩායම ගමන් ගත් ස්ථාන හා ඔවුන් ඇසුරු කළ පුද්ගලයින් පිළිබඳ තොරතුරු ලබා ගැනීම ද මේ වනවිට ආරම්භ කර තිබේ. ජනාධිපති මාධ්‍ය අංශය ජනතාවගෙන් ඉල්ලා සිටින්නේ, කොරෝනා වෛරසය මෙරට ව්‍යාප්ත වීමේ අවදානමක් මතුව ඇති බැවින් ඉන් වැළකීම සඳහා ආරම්භ කර ඇති වැඩපිළිවෙළට සහය වන ලෙස ය. කොරෝනා වෛරසය මෙරට ව්‍යාප්ත වීම වැළැක්වීමට රජය විධිමත් වැඩපිළිවෙළක් ආරම්භ කර තිබේ. ඒ අනුව, වෛරසය සීඝ්‍රයෙන් ව්‍යාපත් වන දකුණු කොරියාව, ඉරානය සහ ඉතාලිය සිට මෙරටට පැමිණෙන පුද්ගලයින් නිරෝධායනය මේ වනවිට ආරම්භ කර ඇතැයි ජනාධිපති මාධ්‍ය අංශය සඳහන් කළේය. එම නිසා විදේශගතව පැමිණෙන පුද්ගලයින්ගේ පුර්ණ සහය ඒ සඳහා ලබා දෙන්නැයි ද, රජය ඉල්ලීමක් කළේය. එම රෝ්ගියාගේ තත්ත්වය පිළිබඳව අද පැවති මාධ්‍ය සාකච්ජාකදී සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා අදහස් පළ කළේ ය."
    },
    {
        "content": "ශ්‍රී ජයවර්ධනපුර විශ්වවිද්‍යාලයේ සිසුන් 5 දෙනෙකු මිරිහාන පොලීසියට රැගෙනවිත් තිබේ. ඒ, එම සරසවියේ ශිෂ්‍යයෙකු තුවාල ලැබීමේ සිද්ධියට අදාළ ප්‍රශ්න කිරීම සඳහායි. අදාළ සිසුවා තුවාල ලැබීමට හේතු වූ ටයරය පෙරළු සිසුවා බවට සැක කරන අයද ප්‍රශ්න කිරීමට රැගෙන ආ 05 දෙනා අතර සිටින බව පොලීසිය ප්‍රකාශ කළේ ය . පසුගියදා ජයවර්ධනපුර සරසවියේදී ටයරයක් ඇගට වැටීමෙන් තුවාල ලැබූ  සිසුවා මේ වනවිට කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබමින් සිටී."
    },
    {
        "content": "ගිනි නිවීම් සේවා දෙපාර්තමේන්තුව සඳහන් කළේ, මහල් 4 කින් යුත් ගොඩනැගිල්ලක ගින්න හටගෙන ඇති බවයි. එය මැඩපැවැත්වීමට සඳහා සේවා රථ 6 ක් යොදවා ඇති බව කොළඹ ගිනි නිවීම් සේවා දෙපාර්තමේන්තුව සඳහන් කළේ ය."
    },
    {
        "content": "මහනුවර සීතාදේවි බාලිකා විද්‍යාලයේ ආරක්ෂක නිලධාරිනියකට කිසියම් පිරිසක් පසුගිය සිකුරාදා පහරදී ඇත. කාන්තාවක් හා තව ත් පුද්ගලයින් තිදෙනෙකු ආරක්ෂක නිලධාරීනියට පහර දෙන අයුරු පාසලේ CCTV කැමරාවේ සටහන්ව තිබුණි. පහරකෑමට ලක් වූ ආරක්ෂක නිලධාරිනිය මහනුවර මහ රෝහලෙන් ප්‍රතිකාර ලබාගෙන පිටව ගොස් ඇත."
    },
    {
        "content": "ශ්‍රීලංකන් ගුවන් සේවය පවසන්නේ ලබන 12 වැනිදා දක්වා තාවකාලිකව ගුවන් ගමන් අත්හිටුවන බවයි."
    },
    {
        "content": "මිග් යානා මිලදී ගැනීමේ ගනුදෙනුවට අයුතු ලෙස මැදිහත්වී ශ්‍රී ලංකා රජයට අමෙරිකානු ඩොලර් බිලියන 07 කට අධික පාඩුවක් සිදු කිරීමේ චෝදනා යටතේ ඔහු අත්අඩංගුවට ගෙන තිබුණි."
    },
    {
        "content": "කිරිබත්ගොඩ නගර මධ්‍යයේ නිවසක අද දහවල් ගින්නක් හට ගත්තේ ය. ගින්න ඇතිවන අවස්ථාවේදී නිවසේ කිසිවෙකු සිට නොමැති බව අප වාර්තාකරු පැවසුවේ ය. ගින්න මැඩපැවැත්වීමට කොළඹ ගිනි නිවීම් ඒකක‍යේ ගිනි නිවීම් රථ 3ක් යොදවා තිබුණි. පැයකට ආසන්න කාලයක් ගින්න පැතිර ගොස් ඇතැයි ගිනි නිවීම් ඒකකයේ නිලධාරීන් සඳහන් කළේ ය. ගින්නෙන් නිවසට දැඩි හානි සිදුව තිබේ."
    },
    {
        "content": "ශ්‍රී ජයවර්ධනපුර සරසවියේ ශිෂ්‍යයෙකු තුවාල ලැබීමේ සිද්ධිය සම්බන්ධයෙන් ප්‍රශ්න කිරීම සඳහා මිරිහාන පොලීසියට කැඳවූ සිසුන් 05 දෙනා අත්අඩංගුවට ගෙන තිබේ."
    },
    {
        "content": "ඇය පැවසුවේ, එම සිසුවා මේ වන විටත් රෝහලේ දැඩි සත්කාර ඒකකයේ ප්‍රතිකාර ලබන බවයි. පහරදීමට ලක්වු බව කියන අදාළ සිසුවා හිසේ අභ්‍යන්තර රුධිර වහනයක් හේතුවෙන් ඊයේ ජාතික රෝහලට ඇතුළත් කෙරිණ. රෝහල් ප්‍රකාශකයෙකු සඳහන් කළේ, එහිදී ඔහුට ශල්‍යකර්මයක් ද සිදු කළ බවයි. මේ අතර සිද්ධිය සම්බන්ධයෙන් අපක්ෂපාතී පරීක්ෂණයක් පවත්වා වගකිව යුත්තන්ට දඬුවම් දෙන බව විශ්වවිද්‍යාල ප්‍රතිපාදන කොමිසමේ සභාපති මහාචාර්ය සම්පත් අමරතුංග මහතා ප්‍රකාශ කළේ ය."
    },
    {
        "content": "උතුරු දුම්රිය මාර්ගයේ දුම්රිය ප්‍රමාදයක් හටගෙන තිබේ. ඒ, යාපනය සිට බෙලිඅත්ත බලා ධාවනය වූ දුම්රිය තලාව සහ තඹුත්තේගම අතරදී පීළි පැනීමකට ලක්වීම හේතුවෙන් ය. දුම්රිය පාලක මැදිරිය සඳහන් කළේ, ඒ හේතුවෙන් කන්කසන්තුරේ සිට ගල්කිස්ස බලා ධාවනය වන දුම්රිය සහ කොළඹ සිට යාපනය බලා ධාවනය වන දුම්රිය පැය 02ට අධික කාලයක් ප්‍රමාද වී ඇති බවයි. පීළි පැනීමට ලක්වූ දුම්රිය පීළිගත කිරීම මේ වනවිට ආරම්භ කර ඇතැයි දුම්රිය පාලක මැදිරිය පවසයි."
    },
    {
        "content": "COKOMBO (News 1st) – රටවල් තුනකින් මෙහි පැමිණෙන සියළු මගීන් මඩකලපුවේ පිහිටි නිරෝධායන මධ්‍යස්ථාන දෙකට රැගෙන යාම හෙට සිට ආරම්භ කෙරේ. දකුණු කොරියාව, ඉරානය සහ ඉතාලිය යන රටවල් වලින් මෙහි පැමිණෙන සියළු මගීන් එලෙස නිරෝධායන මධ්‍යස්ථාන වෙත රැගෙනයාම සිදු කරනු ලැබේ. මේ වනවිට ලොව පුරා කොරෝනා ආසාදිතයන් සංඛ්‍යාව ලක්ෂය ඉක්මවා ඇති අතර මරණ සංඛ්‍යාව 3480 කි."
    },
    {
        "content": "COLOMBO (News 1st) – පන්නිපිටිය, දෙපානම ප්‍රදේශයේදී පොලීසිය විසින් අද ෆේස්බුක් සාදයක් වටලනු ලැබ තිබේ. එහි දී පොලීසිය විසින් මත්ද්‍රව්‍ය සමග පුද්ගලයින් 77 දෙනෙකු අත්අඩංගුවට ගෙන ඇත. ඔවුන් සන්තකයේ තිබූ මත්ද්‍රව්‍යය ද පොලිසිය භාරයට ගෙන තිබේ. ඒ සම්බන්ධයෙන් විමර්ශන ආරම්භ කර තිබේ."
    },
    {
        "content": "පොලීසිය පැවසුවේ, කතරගම බලා ධාවනය වූ වෑන් රථයක් අධික වේගය පාලනය කරගත නොහැකිව ගසක ගැටීමෙන් අද අළුයම 1.45 ට පමණ අනතුර සිදුව ඇති බවයි. අනතුරින් තුවාල ලැබූ පුද්ගලයින් තිදෙනෙකු දෙබරවැව හා හම්බන්තොට රෝහල් වෙත ඇතුළු කර ඇතැයි පොලීසිය සඳහන් කළේ ය. එලෙස මියගොස් ඇත්තේ, ගාල්ල ප්‍රදේශයේ පදිංචිකරුවන් පිරිසකි."
    },
    {
        "content": "එහි වසංගත රෝග විද්‍යා ඒකකයේ ප්‍රධාන වසංගත රෝග විද්‍යාඥ විශේෂඥ වෛද්‍ය සුදත් සමරවීර මහතා පැවසුවේ, ඉරානය, ඉතාලිය සහ දකුණු කොරියාවේ සිට පැමිණෙන සියලු මගීන් අද සිට නිරෝධායන කටයුතු සඳහා බැටික්ලෝ කැම්පස් සහ කන්දකාඩුව පුනරුත්ථාපන මධ්‍යස්ථානය වෙත යොමු කරන බවයි. මේ වනවිට විවිධ රටවලින් පැමිණි පුද්ගලයින් 4000 කට අධික පිරිසක් සම්බන්ධයෙන් පසුවිපරම් සිදු කරමින් ඇතැයි ද ඔහු පැවසුවේ ය."
    },
    {
        "content": "එහි ලේකම් බන්දුල හරිස්චන්ද්‍ර මහතා පැවසුවේ, කොරෝනා ව්‍යාප්තිය හේතුවෙන් මෙම පියවර ගෙන ඇති බවයි. සෞඛ්‍ය අංශ ඉදිරිපත් කළ ඉල්ලීමක් අනුව මෙම පියවර ගත් බව ඔහු සඳහන් කළේය."
    },
    {
        "content": "සමගි ජන බලවේගයේ නායක සජිත් ප්‍රේමදාස මහතාගේ ප්‍රධානත්වයෙන් පැවැති එම උත්සවයට දේශපාලනඥයින් රැසක් එක් ව සිටියහ."
    },
    {
        "content": "අනතුර සිදුව ඇත්තේ, බවුසරයක් සහ බස් රථයක් එකිනෙක ගැටීමෙනි. තුවාලකරුවන් බදුල්ල රෝහලට ඇතුළත් කර තිබේ."
    },
    {
        "content": "වෙළෙඳපොළ විශ්ලේෂකයන් සඳහන් කළේ, රත්‍රං සඳහා මෙතරම් ඉහළ මිලක් වාර්තා වන්නේ වසර 7 කට පසු බවයි. මේ අනුව ලෝක වෙළෙඳපොළේ රත්‍රං අවුන්සයක් අමෙරිකානු ඩොලර් 1702 යි සත 45 ක් ලෙසයි. කොරෝනා වෛරසය පැතිරයාම හමුවේ ආයෝජකයන් රත්‍රං මිලදීගැනීමට පෙළඹීම රත්‍රං මිල ඉහළ යාමට හේතුවී ඇති බව සඳහන්ය."
    },
    {
        "content": "මෙරටට විදෙස්ගතව සිට පැමිණෙන ශ්‍රී ලාංකිකයින්ට සෞඛ්‍ය අමාත්‍යාංශය විසින් උපදෙස් මාලාවක් ලබා දීමට කටයුතු කර තිබේ. ඒ අනුව, සෞඛ්‍ය සේවා අධ්‍යක්ෂ ජනරාල් විසින් ඉල්ලා සිටින්නේ ඔවුන්ට දින 14ක් තම නිවාස තුළම රැඳී සිටින ලෙසයි. එමෙන්ම ඔවුන්ට විදෙස් සංචාරයන්හි නිරත වීම අවම කරන ලෙසටත් උපදෙස් ලබා දී තිබේ. එසේම නිරෝධායනය කිරීමේ වැඩපිළිවෙල හෙට උදෑසන පැමිණෙන දකුණු කොරියා ගුවන් යානයේ සිට ආරම්භ කෙරෙන බවත් ඔවුන්ට අවශ්‍ය කරන පහසුකම් ලබාදීමට කටයුතු කරන් බවත් සෞඛ්‍ය සේවා අධ්‍යක්ෂ ජනරාල් ප්‍රකාශ කරයි . ඉරානය, ඉතාලිය සහ දකුණු කොරියාවේ සිට පැමිණෙන සියලු මගීන් මේ අනුව හෙට උදෑසන බැටික්ලෝ කැම්පස් සහ කන්දකාඩුව පුනරුත්ථාපන මධ්‍යස්ථානය වෙත යොමුකරෙනු ඇති. ඒ පිරිස පෘෂ්ඨීය විෂබීජ හරණයකට ලක් කිරීමෙන් අනතුරුව විශේෂ බස් රථ මගින් නිරෝධායන ​මධ්‍යස්ථාන වෙත රැගෙන යන බව ද ඔහු ප්‍රකාශ කළේ ය. මේ අතර ඉන්දියාවට බලා ගමන් ගන්නා වන්දනා කණ්ඩායම් තාවකාලිව නැවැත්වීම සඳහා බෞද්ධ කටයුතු අමාත්‍යාංශ ලේකම්වරයා වෙත දැනුම්දීමක් සිදු කර ඇති බව ද ඒ මහතා පැවසුවේ ය. ලොව පුරා ව්‍යාප්ත වන කොරෝනා වෛරසය මෙරටට ව්‍යාප්ත වීමෙන් ඇති විය හැකි ව්‍යසනකාරි තත්ත්වයෙන් ආරක්සෂා වීම සඳහා මේ සියලු පියවර ගන්නා බවද සෞඛ්‍ය සේවා අධ්‍යක්ෂ ජනරාල් ප්‍රකාශ කළේ ය."
    },
    {
        "content": "හලාවත, මුන්නේශ්වරම් ප්‍රදේශයේ නිවසක තිබී පිළිස්සුණු කාත්තා මළ සිරුරක් සොයාගෙන තිබේ. පොලීසිය සඳහන් කළේ, ලද තොරතුරක් අනුව අද උදෑසන 78 හැවිරිදි කාන්තාවකගේ මළ සිරුරක් සොයා ගත් බවයි. හලාවත පොලීසිය මරණය පිළිබඳව වැඩිදුර පරීක්ෂණ පවත්වයි."
    },
    {
        "content": "ශ්‍රී ජයවර්ධනපුර විශ්වවිද්‍යාලයේ ඇතිවූ සිදුවීමකින් බරපතල තුවාල ලැබූ කලමනාකරණ පීඨයේ පළමු වසර සිසුවෙකු කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබයි. 2018 වසරේ උසස් පෙළ විභාගයෙන් Aසමාර්ථ 3 ක විශිෂ්ඨ ප්‍රතිඵල ලබාගෙන මේ වසරේ ජයවර්ධනපුර විශ්වවිද්‍යාලයේ කලමනාකරණ පීඨයේ පළමු වසරේ ඉගෙනුම ලබන පසිදු හිරුෂාන් නමැති සිසුවා මෙලෙස රෝහල්ගත කර තිබේ. ජාතික රෝහලේ ප්‍රකාශකයෙකු පැවසුවේ සිසුවාගේ හිසේ අභ්‍යන්තර රුධිර වහනයක් හේතුවෙන් ඔහු ප්‍රතිකාර ලබන බවයි. එම ශිෂ්‍යයා ශල්‍ය කර්මයකට ද ලක්කර තිබේ. මේ අතර මෙම සිද්ධිය සම්බන්ධයෙන් අපක්ෂපතී පරීක්ෂණයක් පවත්වා වගකිය යුත්තන්ට දඬුවම් දෙන බව විශ්වවිද්‍යාල ප්‍රතිපාදන කොමිසමේ සභාපති මහාචාර්ය සම්පත් අමරතුංග මහතා නිව්ස් ෆස්ට් වෙත පැවසුවේ ය."
    },
    {
        "content": "ඒ පක්ෂ අභ්‍යන්තර අර්බුද සම්බන්ධයෙන් අවධානය යොමු කිරිම සඳහායි. මැතිවරණ කොමසාරිස් ජනරාල් සමන් ශ්‍රී රත්නායක මහතා පැවසුවේ, ඒ අනුව, අහිල ඉලංගෙයි මහජන කොංග්‍රසය, ඊලවර් ප්‍රජාතන්ත්‍රවාදී පෙරමුණ, එක්සත් ලංකා පොදුජන පක්ෂය, එක්සත් ලංකා මහ සභා පක්ෂය, ලිබරල් පක්ෂ සහ ශ්‍රී ලංකා ප්‍රගතිශීලි පෙරමුණ යන පක්ෂ 6 යේ සභාපතිවරුන් සහ ලේකම්වරුන් එලෙස කැඳවා ඇති බවයි. මේ අතර, ජාතික මැතිවරණ කොමිෂන් සභාවේ සාකච්ඡාවක් ද අද පැවැත්වේ. ඒ ඉදිරි මහ මැතිවරණය පිළීබඳ සාකච්ඡා කිරිම සඳහායි. මෙහිදී විශේෂ කරුණු රැසක් පිළිබඳ අවධානය යොමු කිරිමට නියමිත බව, ජාතික මැතිවරණ කොමිෂන් සභාව සඳහන් කළේ ය. එළැඹෙන මහ මැතිවරණය වෙනුවෙන් ඡන්ද මධ්‍යස්ථාන 12,000කට අධික සංඛ්‍යාවක් යොදා ගැනීමට නියමිතව තිබේ. ජාතික මැතිවරණ කොමිෂන් සභාව පැවසුවේ, අදාළ මධ්‍යස්ථාන සම්බන්ධයෙන් අවශ්‍ය තොරතුරු ග්‍රාම නිලධාරීන් මගින් රැස් කරමින් ඇති බවයි. එම වාර්තා අනුව, අවශ්‍ය ඉදිරි කටයුතු සුදානම් කරන බව ද, එම කොමිෂන් සභාව සඳහන් කළේ ය."
    },
    {
        "content": "ඒ විදුලි බල මණ්ඩලයේ සපුගස්කන්ද විදුලි උප පොළෙහි හදිසි අලුත්වැඩියාවක් හේතුවෙනි. අදාළ කාල සීමාව තුළ පෑලියගොඩ, වත්තල, ජා-ඇල, කටුනායක, සීදුව ප්‍රාදේශීය සභා බල ප්‍රදේශවලටත්, කැලණිය, බියගම, මහර සහ දොම්පේ ප‍්‍රාදේශීය සභා බල ප‍්‍රදේශවලටත් ගම්පහ ප්‍රාදේශීය සභා බල ප්‍රදේශයේ කොටසකටත් ජල සැපයුම අත්හිටුවන බව ජල සම්පාදන හා ජලාප‍්‍රවහන මණ්ඩලය සඳහන් කළේ ය."
    },
    {
        "content": "කටුනායක ජාත්‍යන්තර ගුවන් තොටුපළේ කාර්යය භාර කළමනාකරු ප්‍රකාශ කළේ, ශ්‍රී ලාංකිකයින් 164 දෙනෙකු සහ කොරියානු ජාතිකයින් 02 දෙදෙනෙකු ඒ අතර වන බවයි. එම පිරිස දින 14 ක කාලයක් නිරෝධායනය කිරිම සඳහා බැටික්ලෝ කැම්පස ආයතනය වෙත රැගෙන යෑමට නියමිතයි. ෙ මේ අතර ඉරානය සහ ඉතාලියේ සිට මෙරටට පැමිණෙන මගීන් නිරෝධායනයට ලක් කිරීමේ වැඩපිළිවෙළ ද අද සිට ආරම්භ කරන බව සෞඛ්‍යය අමාත්‍යාංශය පවසයි. ජනාධිපති අතිරේක ලේකම් විදේශ සබඳතා අද්මිරාල් ජයනාත් කොළඹගේ මහතා සඳහන් කළේ, මගීන් දහසකට අධික පිරිසක් රැඳවිම සඳහා එම මධ්‍යස්ථාන සුදානම් කර ඇති බවයි.ෙ මේ අතර , පවතින තත්ත්වය තුළ අත්‍යවශ කටයුත්තකට හැර විදෙස් සංචාර අවලංගු කරන්නැයි , ජයනාත් කොළඹගේ මහතා ජනතාවට දැනුම් දෙයි. ඔහු පැවසුවේ , එම ක්‍රියාමාර්ග තුළින් කොරොනා වෛරසය මෙරටට ඇතුළු වීම අඛණ්ඩව පාලනය කළ හැකි බවයි. දකුණු කොරියාව , ඉරානය සහ ඉතාලියේ වෙසෙන ශ්‍රී ලාංකිකයින් වෙනුවෙන් එම රටවල පිහිටි ශ්‍රී ලංකාවේ විදේශ තානාපති කාර්යාල මගින් පැය 24 පුරා ක්‍රියාත්මක විශේෂ වැඩපිළිවෛලක් ආරම්භ කර ඇතැයි ජනාධිපති අතිරේක ලේකම් විදේශ සබඳතා අද්මිරාල් ජයනාත් කොළඹගේ ප්‍රකාශ කළේ ය."
    },
    {
        "content": "රවී කරුණානායක මහතා ඉල්ලා ඇත්තේ , පෙත්සම විභාගයට ගෙන අවසන් කර කොටුව මහේස්ත්‍රාත් අධිකරණය පසුගිය 6 වනදා නිකුත් කළ වරෙන්තුව ඉවත් කරන ලෙසයි. තමා අත්අඩංගුවට ගන්නා ලෙසට වැඩබලන පොලිස්පතිවරයාට සහ අපරාධ පරික්ෂණ දෙපාර්තමේන්තුවේ අධ්‍යක්ෂවරයාට නිකුත් කර ඇති නියෝගය ඉවත් කරන ලෙස පෙත්සමෙන් ඉල්ලා තිබේ. ඊට අමතරව එම සිද්ධිය සම්බන්ධයෙන් අධිකරණයට ඉදිරිපත් කර ඇති බී වාර්තාව අත්හිටුවන්නැයි පෙත්සමින් වැඩිදුරටත් ඉල්ලා තිබේ. එමෙන්ම මෙම නඩුව කොටුව මහේස්ත්‍රාත් රංග දිසානායක මහතා හමුවේ විභාග කිරීමෙන් ඉවත් කරන්නැයි ද පෙත්සමෙන් ඉල්ලා තිබේ."
    },
    {
        "content": "කොළඹ කොටස් වෙළඳපළ ගනුදෙනු අද පෙරවරුවේ අත්හිටුවනු ලැබුවේ , ප්‍රධාන මිල දර්ශක අගයන් පහත වැටීම හේතුවෙනි. අද පෙරවරුවේ ගනුදෙනු ආරම්භ කිරිමත් සමග එස්. ඇන්ඩ් පී එස්.එල් ටුවේන්ටි දර්ශක අගය 5% කින් පහත වැටිණ. කොටස් වෙළඳපළ සමස්ත මිල දර්ශක අගය පහළ ගියේ 2.7% කිනි. ඒ අනුව අද පෙරවරු 11.7 වන විට කොටස් වෙළඳපළ පිරිවැටුම සටහන් වුණේ රුපියල් මිලියන 278 .3 ක් ලෙසයි. —————————————————————————————————————————————- COLOMBO (News 1st) 10.04 AM  : කොළඹ කොටස් වෙළඳපළ ගනුදෙනු මේ වන විට අත්හිටුවා තිබේ. ඒ , අද පෙරවරුවේ ගනුදෙනු ආරම්භ කිරිමත් සමග එස්. ඇන්ඩ් පී එස්.එල් ටුවේන්ටි දර්ශක අගය 5 % කින් පහත වැටීමත් සමගයි. කොටස් වෙළඳපොළ සමස්ත මිල දර්ශක අගය 2.7% කින් පහත වැටිණ. දෛනික පිරිවැටුම මේ වන විට සටහන් වන්නේ රුපියල් මිලියන 69 ක් ලෙසයි."
    },
    {
        "content": "නිරෝධායන කටයුතු සිදු කෙරෙන්නේ යුද හමුදාව සහ සෞඛ්‍ය අමාත්‍යාංශය ඒකාබද්ධවයි."
    },
    {
        "content": "අපරාධ පරික්ෂණ දෙපාර්තමේන්තුව පැවසුවේ, වරෙන්තුකරුවන් පිළිබඳ සියලු පොලිස් ස්ථාන වෙතද දැනුම් දී ඇති බවයි. වරෙන්තුකරුවන්ගේ නිවාස හා ඔවුන් නිරන්තරයෙන් රැඳී සිටින බවට තොරතුරු ලැබි ඇති ස්ථාන අඛණ්ඩව පරික්ෂා කරන බව අපරාධ පරික්ෂණ දෙපාර්තමේන්තුවේ උසස් නිළධාරියෙකු සඳහන් කළේ ය. ඔහු පැවසුවේ , ඔවුන් පිළිබඳ යම් තොරතුරක් වේ නම් ඒ පිළිබඳ \n011 2 320 141 \n011 2 320 142 , \n011 2 320 143 යන දුරකථන අංක මගින් අපරාධ පරීක්ෂණ දෙපාර්තමේන්තුවට දැනුම් දිය හැකි බවයි. වරෙන්තුකරුවන්ට සැඟවී සිටිමට අනුබල දෙන පුද්ගලයින් ද නීතියට පටහැනිව ක්‍රියාකිරිම වරදක් බව , අපරාධ පරික්ෂණ දෙපාර්තමේන්තුව පෙන්වා දෙයි. ඔවුන් අත්අඩංගුවට ගැනිමට ගෙන ඇති ක්‍රියාමාර්ග සම්බන්ධයෙන් , ලබන 18 වනදා අධිකරණය හමුවේ කරුණු වාර්තා කිරීමට පියවර ගන්නා බව අපරාධ පරික්ෂණ දෙපාර්තමේන්තුව සඳහන් කළේ ය. මහ බැංකු බැදුම්කර වංචාව සම්බන්ධයෙන් මේ වන විට වරෙන්තු ලැබ සිටින, හිටපු අමාත්‍ය රවී කරුණනායක, හිටපු මහ බැංකු අධිපති අර්ජුන මහේන්ද්‍රන්, අර්ජුන් ඇලෝසියස් ඇතුළු සැකකරුවන් 9 දෙනාගේ නිවාස සහ හඳුනා ගත් ස්ථාන පසුගිය සිකුරාදා සිට පරික්ෂාවට ලක් කළ බව ද අපරාධ පරීක්ෂණ දෙපාර්තමේන්තුව වැඩිදුරටත් ප්‍රකාශ කළේ ය."
    },
    {
        "content": "මගීන් 166 දෙනෙකු රැගත් ගුවන් යානයක් දකුණු කොරියාවේ සිට අද අලුයම දිවයිනට පැමිණියේ ය. කටුනායක ජාත්‍යන්තර ගුවන් තොටුපළේ, කාර්යය භාර කළමනාකරු ප්‍රකාශ කළේ, ශ්‍රී ලාංකිකයින් 164 දෙනෙකු සහ කොරියානු ජාතිකයින් 02 දෙදෙනෙකු ඒ අතර වන බවයි. පිරිසට මෙරටට රැගෙන විත් ඇත්තේ දකුණු කොරියාවට අයත් කේඊ 473 දරණ ගුවන් යානයෙනි. මේ අතර මගීන් 15 දෙනෙකු රැගත් ගුවන් යානයක් ඉතාලියේ සිට අද අළුයම දිවයිනට පැමිණියේ ය. කටුනායක ජාත්‍යන්තර ගුවන් තොටුපළේ, කාර්ය භාර කළමනාකරු සඳහන් කළේ, ඔවුන් සියලු දෙනා ශ්‍රී ලාංකිකයින් බවයි. ඉතාලිය සහ දකුණු කොරියාවේ සිට පැමිණි පිරිස දින 14 ක කාලයක් නිරෝධායනය සඳහා බැටික්ලෝ කැම්පස් වෙත රැගෙන ගියේ ය. ඒ විශේෂ පොලිස් හා හමුදා ආරක්ෂාව යටතේයි. පිරිස බැටික්ලෝ කැම්පස් ආයතනය වෙත රැගෙන යාමට බස් රථ 5ක් තිබේ."
    },
    {
        "content": "කොරෝනා වෛරසය සම්බන්ධයෙන් සමාජ මාධ්‍ය ජාලාවල සංසර්ණය වන අසත්‍ය තොරතුරුවලට නොරැවටෙන්නැයි පොලීසිය ජනතාවට දැනුම් දෙයි. නිවේදනයක් නිකුත් කරමින් පොලිස් මූලස්ථානය සඳහන් කළේ, කොරෝනා වෛරසය සම්බන්ධයෙන් අසත්‍ය තොරුතුරු ප්‍රචාරය කරන පුද්ගලයින්ට එරෙහිව නීතිමය පියවර ගන්නා බවයි."
    },
    {
        "content": "COLOMBO (News 1st) – මහ මැතිවරණයට අදාළව නාමයෝජනා පත්‍ර භාර ගැනීම අද ආරම්භ වේ. ජාතික මැතිවරණ කොමිෂන් සභාව සඳහන් කළේ, දිස්ත්‍රික් ලේකම් කාර්යාලවලදී එම කටයුතු ආරම්භ කෙරෙන බවයි. මහ මැතිවරණයට අදාළව නාමයෝජනා භාර ගැනීම ලබන 19 වැනි දා මධ්‍යහන 12 න් අවසන් බව මැතිවරණ කොමිසම දැනුම් දෙන්නේය. මේ අතර මහ මැතිවරණය සඳහා ඇප මුදල් තැන්පත් කිරීම මේ මස 19 වැනි දා දක්වා සිදු කෙරෙන බව මැතිවරණ කොමිසමේ කොමසාරිස් ජනරාල් සමන් ශ්‍රී රත්නායක මහතා ප්‍රකාශ කළේ ය."
    },
    {
        "content": "කොරෝනා නිරෝධායනය පිළිබඳ තොරතුරු දැන ගැනීමට 011 30 90 502 සහ 113 යන දුරකතන අංක අමතන්නැයි යුද හමුදාපති දැනුම් දීමක් තිබේ."
    },
    {
        "content": "මෙරටට පැමිණෙන විදෙස් සංචාරකයින් සඳහා ලබා දෙන On-Arrival-Visa පහසුකම තාවකාලිකව අත්හිටුවීමට රජය තීරණය කර ඇති බව රජයේ ප්‍රවෘත්ති දෙපාර්තමේන්තුව ප්‍රකාශ කළේය"
    },
    {
        "content": "ශ්‍රී ලංකාවේ වැඩබලය චීන තානාපති හූ වෙයි මහතා මේ බව ප්‍රකාශ කළේ, චීන තානාපති කාර්යාලයේදී සෞඛ්‍ය අමාත්‍ය පවිත්‍රා වන්නිආරච්චි මහත්මිය හමුවෙමිනි. කොරෝනා වෛරසය මර්දනය සඳහා ශ්‍රී ලංකාව ලබාදුන් සහය චීන ජනපතිගේ සහ එරට ජනතාවගේ පැසසුමට ලක්වූ බව ද ශ්‍රී ලංකාවේ වැඩබලන චීන තානාපතිවරයා පවසා තිබේ. ඔහු ඒ බව ප්‍රකාශ කර ඇත්තේ, කොරෝනා ආසාදිතව මෙරට සිටි චීන ජාතික කාන්තාවට ප්‍රතිකාර කර සුවපත් කිරීම සහ ඇයව ආදරයෙන් රැකබලා ගැනීම පිළිබඳව සිහිපත් කරමිනි. කොරෝනා වෛරසය සඳහා අවශ්‍ය ඖෂධ, වෛද්‍ය උපකරණ සහ මූල්‍ය ප්‍රතිපාදන ඇතුළු ඕනෑම සහයෝගයක් ශ්‍රී ලංකාවට ලබා දීමට චීනය පසුබට නොවන බව ද වැඩබලන තානාපතිවරයා සඳහන් කර තිබේ. පසුගිය මාස තුනක කාලය තුළ කොරෝනා මර්දනයට චීන රජය ගන්නා ලද ක්‍රමෝපායන් ඇතුළත් වාර්තාවක් වැඩබලන තානාපතිවරයා මෙහිදී සෞඛ්‍ය අමාත්‍යවරියට පිළිගන්වා තිබේ."
    },
    {
        "content": "1.  : කොරෝනා වෛරසය මෙරටදී ආසාධිත පළමු ශ්‍රී ලාංකිකයා හමුවී ඇති බව ජනාධිපති මාධ්‍ය අංශය පවසයි. 2.  : මෙරටට පැමිණෙන විදෙස් සංචාරකයින් සඳහා ලබා දෙන On-Arrival-Visa පහසුකම තාවකාලිකව අත්හිටුවීමට රජය තීරණය කර ඇති බව රජයේ ප්‍රවෘත්ති දෙපාර්තමේන්තුව ප්‍රකාශ කළේය. 3. : ශ්‍රී ජයවර්ධනපුර සරසවියේ ශිෂ්‍යයෙකු තුවාල ලැබීමේ සිද්ධිය සම්බන්ධයෙන් ප්‍රශ්න කිරීම සඳහා මිරිහාන පොලීසියට කැඳ වූ සිසුන් 05 දෙනා අත්අඩංගුවට ගෙන තිබේ. 4.  : ගුවන් මගින් අද දිවයිනට පැමිණි පුද්ගලයින් 600 කට ආසන්න පිරිසක් බැටික්ලෝ කැම්පස් හා කන්දකාඩු නිරෝධායන මධ්‍යස්ථාන වෙත යොමු කර තිබේ. 5.  : කො⁣රෝනා වෛරසය පැතිර යෑම වසංගතයක් (Pandemic) ලෙස ලෝක සෞඛ්‍ය සංවිධානය ප්‍රකාශයට පත් කර ඇති බව විදෙස් මාධ්‍ය වාර්තා කළේය."
    },
    {
        "content": "UPDATE 2.35PM – කොරෝනා ව්‍යාප්තිය හේතුවෙන් හෙට සිට අප්‍රේල් 20 වැනිදා දක්වා රජයේ සියලු පාසල් වසා දැමීමට අධ්‍යාපන අමාත්‍යාංශය තීරණය කර තිබේ. අධ්‍යාපන අමාත්‍ය ඩලස් අලහප්පෙරුම මහතා මේ බව ප්‍රකාශ කළේ, මේ වනවිට අධ්‍යපාන අමාත්‍යාංශයේ පැවැත්වෙන මාධ්‍ය හමුවකදී ය. —————————————————————————————————————————————– COLOMBO (News 1st) – පාසල් වැසීම පිළිබඳ තීරණය අද පස්වරුවේ දැනුම් දෙන බව අධ්‍යාපන අමාත්‍යාංශ ලේකම්වරයා පවසයි."
    },
    {
        "content": "අධ්‍යාපන අමාත්‍යාංශයේ ලේකම් එන්.එච්.එම් චිත්‍රානන්ද මහතා සඳහන් කළේ, ඒ සඳහා වන උපදෙස් පත්‍රිකාවක් සියලුම පළාත් අධ්‍යාපන අධ්‍යක්ෂවරුන් වෙත යවා ඇති බවයි. එම උපදෙස් පත්‍රිකාව පළාත් අධ්‍යාපන අධ්‍යක්ෂවරුන් විසින් සියලුම විදුහල්පතිවරුන් වෙත ලබා දෙනු ඇති. මේ අතර විදේශ රටවල සිට දිවයිනට පැමිණෙන ළමුන් හා දෙමාපියන් දින 14 ක කාලයක් නිරෝධයන ක්‍රියාවලියට යොමු කරන ලෙසට ද අධ්‍යාපන අමාත්‍යාංශය දැනුම්දී තිබේ."
    },
    {
        "content": "පාරිභෝගික කටයුතු පිළිබඳ අධිකාරිය සඳහන් කළේ, සම සහිත කුකුළු මස් කිලෝග්‍රෑම් එකකට රුපියල් 430 ක් සහ සම රහිත කුකුළු මස් කිලෝග්‍රෑමයකට රුපියල් 530 ක උපරිම සිල්ලර මිලක් නියම කළ බවයි. කුකුළු මස් සඳහා වෙළෙඳුන් විසින් අධික මිල ගණන් අය කිරීම හේතුවෙන් මෙම පියවර ගත් බව පාරිභෝගික කටයුතු පිළිබඳ අධිකාරිය සඳහන් කළේ ය."
    },
    {
        "content": "පොළොන්නරුව, කන්දකාඩු පුනරුත්ථාපන මධ්‍යස්ථානයේ නිරෝධායනය වෙමින් සිටි කොරෝනා බවට සැක සහිත පුද්ගලයෙකු ජාතික බෝවන රෝග විද්‍යාතනය හෙවත් (IDH) රෝහල වෙත මාරු කර යවා තිබේ. පොළොන්නරුව මහ රෝහලේ අධ්‍යක්ෂ වෛද්‍ය ඉන්දික සම්පත් මහතා සඳහන් කළේ, ඊයේ ඉතාලියේ සිට පැමිණි 43 හැවිරිදි පුද්ගලයෙකු එලෙස (IDH) රෝහලට මාරු කර යැවීමට පියවර ගත් බවයි. ඔහු වසර 3 කට අධික කාලයක් ඉතාලියේ කොන්සොන්නෝ නගරයේ දිවිගෙවූ අයෙකි. මේ අතර කොරෝනා බවට සැක කෙරෙන පුද්ගලයින් 19 දෙනෙකු ඊයේ පස්වරුව වනවිට අංගොඩ බෝවන රෝග විද්‍යායතනයේ ප්‍රතිකාර ලබමින් සිටි බව වසංගත රෝග විද්‍යා ඒකකයේ ප්‍රධාන විශේෂඥ වෛද්‍ය සුදත් සමරවීර මහතා සඳහන් කළේ ය."
    },
    {
        "content": "එම දරුවාට කොරෝනා වෛරසයට අදාළ කිසිදු රෝග ලක්ෂණයක් නොමැති බව වෛද්‍ය අනිල් ජාසිංහ මහතා කියා සිටියේය. ඔහු මේ බව සඳහන් කළේ, රජයේ ප්‍රවෘත්ති දෙපාර්තමේන්තුවේදී අද පැවති ප්‍රවෘත්ති සාකච්ඡාවකදී ය. කොරෝනා වැළඳුණු ලාංකික පුද්ගලයාගේ පුත්‍රයා ඉගෙනුම ලබන කොළඹ, ආනන්ද විද්‍යාලයේ දරුවන්ට සහ දෙමව්පියන් කිසිදු හේතුවකට බිය වීමට අවශ්‍යතාවක් නැතැයි ද වෛද්‍ය අනිල් ජාසිංහ මහතා කියා සිටියේය. තව ද ආනන්ද විද්‍යාලයේ දරුවන් සහ දෙමාපියන් දැනුවත් කිරීම සඳහා වංසගත විද්‍යාඥයින් දෙදෙනෙකු එම විද්‍යාලයට අද උදෑසන පිටත් කර යැවූ බව ද වෛද්‍ය අනිල් ජාසිංහ මහතා සඳහන් කළේය. කොරෝනා වැළඳුණු පුද්ගලයාගේ පවුලේ සාමාජිකයින් නිවස තුළම තබා නිරෝධායනය කිරීමට පියවර ගෙන ඇති බව වෛද්‍ය අනිල් ජාසිංහ මහතා වැඩිදුරටත් පැවසීය. මේ අතර කොරෝනා සම්බන්ධයෙන් සමාජ මාධ්‍යවල සංසරණයවන කට කතාවලට නොරැවටී නිල තොරතුරු පමණක් විශ්වාස කරන ලෙස වෛද්‍ය අනිල් ජාසිංහ මහතා මහජනතාවගෙන් ඉල්ලා සිටියේය."
    },
    {
        "content": "ඒ අතරට යුරෝපා සංගමයේ සාමාජික රටවල්, ස්විට්සර්ලන්තය, ශ්‍රී ලංකාව, ඉන්දියාව, පකිස්ථානය, පිලිපීනය, සූඩානය ඇතුළු රටවල් කිහිපයක් ඇතුළත්ය. එම රටවලින් පැමිණෙන පුද්ගලයින්ට සිය රටට ඇතුළුවීම තහනම් කිරීමට පියවර ගත් බව ද සෞදි අරාබිය වැඩිදුරටත් සඳහන් කළේ ය. කෙසේ වෙතත් සෞදි අරාබියේ මෙම තීරණය එරට සේවය කරන පිලිපීන සහ ඉන්දීය සෞඛ්‍ය සේවකයන්ට අදාළ වන්නේ නැත . සෞදි අරාබියේ සිටින කොරෝනා ආසාදිතයන් සංඛ්‍යාව 45 කි."
    },
    {
        "content": "අධ්‍යාපන අමාත්‍යාංශයේ අතිරේක ලේකම් ආර්.එම්.එල් රත්නායක මහතා සඳහන් කළේ, ඒ පිළිබඳව විදුහල්පතිවරුන් දැනුවත් කරන්නැයි පළාත් අධ්‍යාපන අධ්‍යක්ෂවරුන්ට උපදෙස් දුන් බවයි."
    },
    {
        "content": "අමාත්‍යවරයා මෙම අදහස් පළ කළේ, රජයේ ප්‍රවෘත්ති දෙපාර්තමේන්තුවේදී අද පැවති ප්‍රවෘත්ති සාකච්ඡාවකදී ය. ලෝක වෙළෙඳපොළ තුළ ඉන්ධන මිල අඩු කිරීම තවමත් වෙනස් වෙමින් පවතින බව අමාත්‍යවරයා පැවසූ අතර මේ සම්බන්ධයෙන් ජනාධිපතිවරයා සහ අග්‍රාමාත්‍යවරයා සමග ඊයේ සාකච්ඡා පැවැත්විය. එබැවින් ඉන්ධන මිල අඩු කිරීමෙන් සෘජුවම ප්‍රතිලාභ ලබා ගැනීම සඳහා සාමාන්‍ය ජනතාවට කළ හැකි හොඳම ප්‍රවේශය පිළිබඳව ජනාධිපතිවරයා සහ අග්‍රාමාත්‍යවරයා සමග සාකච්ඡා කිරීමෙන් අනතුරුව ඉක්මණින් තීරණයක් ගන්නා බව අමාත්‍ය අමරවීර මහතා පැවසීය. අමාත්‍යවරයා පැවසූවේ, පසුගිය වතාවේ ඉන්ධන මිල අඩු කළ විට බස් ගාස්තු, ප්‍රවාහන වියදම්, පාසල් වෑන් ගාස්තු සහ කාර්යාල ප්‍රවාහන ගාස්තු අඩු නොවූ බවයි. ඉදිරි දින කිහිපය තුළ මිල එකතු කිරීම තාවකාලිකව අඩුවීමක් දැයි තීරණය කිරීම සඳහා රජය මෙම තත්ත්වය විශ්ලේෂණය කරමින් සිටින බවත් ජනතාවට සහන කිහිපයක් ලබාදෙන බවත් අමාත්‍ය අමරවීර මහතා පැවසීය. රජයේ අරමුණ ඉන්ධන මිල ස්ථාවර මිලකට පවත්වා ගැනීම බව අමාත්‍යවරයා එහිදී වැඩිදුරටත් අවධාරණය කළේය."
    },
    {
        "content": "මෙවර හජ් වන්දනාව සඳහා සූදානම් වීම තාවකාලිකව නතර කරන්නැයි සෞදි රජය ශ්‍රී ලංකාව ඇතුළු සියලු රටවලට දැනුම් දී තිබේ."
    },
    {
        "content": "කොළඹ කතෝලික අධ්‍යාපන කාර්යාලය කොළඹ සියලුම පෞද්ගලික හා ජාත්‍යන්තර කතෝලික පාසල් තාවකාලිකව වසා දැමීමට තීරණය කර තිබේ. මෙම පාසල් හෙට සිට මාර්තු 26 දක්වා වසා තබන බව එම කාර්යාලය සඳහන් කරයි. කොරෝනා වෛරසය පැතිරීම මැඩපැවැත්වීමට මෙම තීරණය ගෙන ඇත."
    },
    {
        "content": "COLOMBO (News 1st) – සියලු රජයේ විශ්වවිද්‍යාල හෙට (14) සිට සති 2 ක කාලයක් වසා දැමීමට විශ්වවිද්‍යාල ප්‍රතිපාදන කොමිෂන් සභාව තීරණය කර තිබේ. ඒ, අද පෙරවරුවේ විශ්වවිද්‍යාල උපකුලපතිවරුන් සමග පැවති සාකච්ඡාවකදීය. විශ්වවිද්‍යාල ප්‍රතිපාදන කොමිෂන් සභාවේ සභාපති මහාචාර්ය සම්පත් අමරතුංග මහතා සඳහන් කළේ, කොරෝනා වෛරසය හේතුවෙන් සිසුන්ගේ ආරක්ෂාව වෙනුවෙන් මෙම පියවර ගත් බවයි. මේ අනුව සියලු රාජ්‍ය විශ්වවිද්‍යාලවල සති අන්ත පාඨමාලාද නොපැවැත්වෙන බව ඔහු සඳහන් කළේ ය."
    },
    {
        "content": "නිවේදනයක් නිකුත් කරමින් රජයේ ප්‍රවෘත්ති දෙපාර්තමේන්තුව පැවසුවේ වෛරසය ආසාදනය වී ඇති බවට තහවුරු කරගෙන ඇති පුද්ගලයා 44 හැවිරිදි වියේ පසුවන අයෙකු බව ය. රෝගියා මේ වනවිට අංගොඩ බෝවන රෝග විද්‍යාතනයේ (IDH) ප්‍රතිකාර ලබමින් සිටී. සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා සඳහන් කළේ, එම පුද්ගලයා ද සංචාරක මගපෙන්වන්නෙකු ලෙස කටයුතු කරන පුද්ගලයෙකු බව ය. ඔහු සහ ඊයේ දිනයේදී කොරෝනා වැළඳුණු බවට තහවුරු කරගත් 52 හැවිරිදි සංචාරක මගපෙන්වන්නා දඹුල්ල ප්‍රදේශයේ හෝටලයක එකම කාමරයේ නවාතැන් ගෙන තිබෙන බව වෛද්‍ය අනිල් ජාසිංහ මහතා සඳහන් කළේය. මේ වනවිට ශ්‍රී ලංකාව තුළ කොරෝනා වෛරසය ආසාදිත වූ බවට තහවුරු කරගත් රෝගීන් ගණන 2කි."
    },
    {
        "content": "ඊයේ දිනයේ මෙරටින් පළමු කොරෝනා ආසාදියා රෝගියා වාර්තා වීමෙන් පසු අද (12) තවත් ලාංකිකයෙකුට කොරෝනා ආසාදනය වී ඇති බව තහවුරු වී තිබේ. සෞඛ්‍ය සේවා අධ්‍යක්ෂ ජනරාල්වරයාගේ අත්සනින් නිකුත් කළ නිවේදනයක දැක්වෙන්නේ, කොරෝනා වෛසරය ආසාදන වී IDH රෝහලේ ප්‍රතිකාර ලබන රෝගියා සමග නවාතැන් ගත් තවත් පුද්ගලයෙකුට එලෙස කොරෝනා ආසාදනය වී ඇති බව තහවුරුවූ බවයි. ඔහු 44 වන වියේ පසුවන අතර දැනට IDH රෝහලේ ප්‍රතිකාර ලබමින් සිටී. මේ අතර පොළොන්නරුව කන්දකාඩු පුනරුත්ථාපන මධ්‍යස්ථානයේ නිරෝධායනය වෙමින් සිටි, කොරෝනා ආසාදිත බවට සැක සහිත පුද්ගලයෙකු ද ජාතික බෝවන රෝග විද්‍යාතනය වෙත මාරුකර යවා තිබේ. පොළොන්නරුව මහ රෝහලේ අධ්‍යක්ෂ වෛද්‍ය ඉන්දික සම්පත් මහතා සඳහන් කළේ, විදෙස්ගතව සිට ඊයේ පැමිණි කඩවත පදිංචි 43 හැවිරිදි පුද්ගලයෙකු එලෙස මාරුකර යැවීමට පියවර ගත් බවයි. වසර තුනකට අධික කාලයක් ඔහු විදෙස්ගතව සිට ඇතැයි හෙළිව තිබේ. මේ අනුව කොරෝනා වෛරසය වැළදී ඇති බවට සැක සහිත රෝගීන් 30 දෙනෙකු මේ වන විට අංගොඩ බෝවන රෝග විද්‍යායතනය ඇතුළු රෝහල් කිහිපයක ප්‍රතිකාර ලබන බව ප්‍රධාන වසංගත රෝග විද්‍යාඥ විශේෂඥ වෛද්‍ය සුදත් සමරවීර මහතා ප්‍රකාශ කළේ ය. මෙරටින් වාර්තා වූ පළමු ශ්‍රී ලාංකික කොරෝනා ආසාදිත පුද්ගලයාගේ පුත්‍රයාට කොරෝනා වැළඳී ඇති බවට පළවන වාර්තා අසත්‍ය බව ‍සෞඛ්‍ය සේවා අධ්‍යක්ෂ ජෙනරාල් වෛද්‍ය අනිල් ජාසිංහ මහතා පවසයි. අද (12) උදෑසන ප්‍රවෘත්ති සාකච්ඡාවක් කැඳවමින් සෞඛ්‍ය සේවා අධ්‍යක්ෂ ජෙනරාල්වරයා අවධාරණය කර සිටියේ, එම දරුවාට කොරෝනා වෛරසයට අදාළ කිසිදු රෝග ලක්ෂණයක් නොමැති බවයි. කොරෝනා වැළඳුණු පුද්ගලයාගේ පවුලේ සාමාජිකයින් නිවස තුළම තබා නිරෝධායනය කිරීමට පියවර ගෙන ඇති බව වෛද්‍ය අනිල් ජාසිංහ මහතා වැඩිදුරටත් පැවසී ය. මේ අතර කොරෝනා සම්බන්ධයෙන් සමාජ මාධ්‍යවල සංසරණය වන කටකතාවලට නොරැවටී රජය විසින් නිකුත් කරනු ලබන නිල තොරතුරු කෙරෙහි පමණක් විශ්වාස තබා කටයුතු කරන ලෙස වෛද්‍ය අනිල් ජාසිංහ මහතා මහජනතාවගෙන් ඉල්ලා සිටියේ ය. ඉරානය, ඉතාලිය සහ දකුණු කොරියාව යන රටවල සිට මෙරටට ඊයේ (11) පැමිණි තවත් පුද්ගලයින් 622 දෙනෙකු දින 14 ක කාලයක් නිරෝධායනය සඳහා යොමු කර තිබේ. ඔවුන් නිරෝධායනය සඳහා යොමු කර ඇත්තේ,  පොළොන්නරුව කන්දකාඩු සහ මඩකලපුවයි. මේ අතර, ඊයේ මධ්‍යම රාත්‍රියේ සිට අද උදෑසන 5.00 දක්වා කාලය තුළ ඉතාලියේ සහ දකුණු කොරියාවේ සිට මගීන් 250 දෙනෙකු දිවයිනට පැමිණ තිබේ. මේ අතර කොරෝනා ව්‍යාප්තිය හේතුවෙන් හෙට (13) සිට අප්‍රේල් 20 වැනිදා දක්වා රජයේ සියලු පාසල් වසා දැමීමට අධ්‍යාපන අමාත්‍යාංශය තීරණය කර තිබේ. මීට අමතරව අද උදෑසන අධ්‍යාපන අමාත්‍යාංශය පළාත් අධ්‍යාපන අධ්‍යක්ෂවරුන්ට දැනුම් දුන්නේ, කොරෝනා ව්‍යාප්තිය හමුවේ සියලු පාසල්වල අධ්‍යාපන චාරිකා අවලංගු කරන ලෙසයි. මේ අතර කොළඹ කතෝලික අධ්‍යාපන කාර්යාලය නිවේදනය කර සිටින්නේ,  හෙට සිට මාර්තු 26 දක්වා කොළඹ සියලුම පෞද්ගලික හා ජාත්‍යන්තර කතෝලික පාසල් තාවකාලිකව වසා දැමීමට තීරණය කළ බවයි. දිවයිනේ සියලු දහම් පාසල් ද යළි ආරම්භ වන්නේ, පාසල් ආරම්භ වීමෙන් පසුව බව බෞද්ධ කටයුතු කොමසාරිස් ජනරාල් සුනන්ද කාරියප්පෙරුම මහතා ප්‍රකාශ කළේ ය. කොරෝනා ව්‍යාප්තිය හමුවේ සෞදි අරාබිය ශ්‍රී ලංකාව ඇතුළු රටවල් කිහිපයකට සංචාරක තහනමක් පැනවීමට සහ ගුවන් ගමන් තාවකාලිකව අත්හිටුවීමට පියවර ගෙන තිබේ. ඒ අතරට යුරෝපා සංගමයේ සාමාජික රටවල්, ස්විට්සර්ලන්තය, ශ්‍රී ලංකාව, ඉන්දියාව, පකිස්ථානය, පිලිපීනය, සූඩානය ඇතුළු රටවල් කිහිපයක් ඇතුළත් ය. එම රටවලින් පැමිණෙන පුද්ගලයින්ට සිය රටට ඇතුළුවීම තහනම් කිරීමට පියවර ගත් බව සෞදි අරාබිය වැඩිදුරටත් සඳහන් කළේ ය. සෞදි අරාබියෙන් මේ වනවිට වාර්තා වී ඇති කොරෝනා ආසාදිතයන් සංඛ්‍යාව 45 කි. ශ්‍රී ලංකාව තුළ ඉදිරියේදී කොරෝනා ව්‍යාප්ත වුවහොත් එය මර්දනය සඳහා සිය පූර්ණ සහයෝගය ලබා දෙන බව චීන රජය පවසයි. ශ්‍රී ලංකාවේ වැඩබලය චීන තානාපති හූ වෙයි මහතා මේ බව ප්‍රකාශ කළේ, චීන තානාපති කාර්යාලයේදී සෞඛ්‍ය අමාත්‍ය පවිත්‍රා වන්නිආරච්චි මහත්මිය හමුවෙමිනි. කොරෝනා වෛරසය සඳහා අවශ්‍ය ඖෂධ, වෛද්‍ය උපකරණ සහ මූල්‍ය ප්‍රතිපාදන ඇතුළු ඕනෑම සහයෝගයක් ශ්‍රී ලංකාවට ලබා දීමට චීනය පසුබට නොවන බව ද වැඩබලන තානාපතිවරයා සඳහන් කර තිබේ. කොරෝනා වෛරසය සම්බන්ධයෙන් අසත්‍ය තොරුතුරු ප්‍රචාරය කරන පුද්ගලයින්ට එරෙහිව නීතිමය පියවර ගන්නා බව පොලීසිය පවසයි. නිවේදනයක් නිකුත් කරමින් පොලිස් මූලස්ථානය ජනතාවට දැනුම් දෙන්නේ, කොරෝනා වෛරසය සම්බන්ධයෙන් සමාජ මාධ්‍ය ජාලාවල සංසරණය වන අසත්‍ය තොරතුරුවලට නොරැවටෙන්න ලෙසයි. රෝග ලක්ෂණ \nඋණ, විඩාව, වියළි කැස්ස, උගුරේ අමාරුව හෝ පාචනය ඇති විය හැකියි. කොරෝනා වෛරසයෙන් ආරක්ෂා වන හැටි 1. දෑත් හොඳින් පිරිසිදුව තබා ගන්න. 2. ඔබ සහ සෙම්ප්‍රතිෂ්‍යාව වැළඳී ඇති පුද්ගලයෙකු සහ ඔබ අතර අවම වශයෙන් මීටර 1 (අඩි 3) දුරක් පවත්වා ගන්න. (කැස්ස හෝ කිවිසුම් යනවිට කුඩා දියර බිංදු ඉසින අතර එම පුද්ගලයාට COVID-19 රෝගය ඇත්නම් වෛරසය ඔබට ඇතුළුවිය හැකියි). 3. ඇස්, නාසය සහ මුඛය ස්පර්ශ කිරීමෙන් වළකින්න. (අපවිත්‍ර දෑත්වලින් ඔබේ ඇස්, නාසය හෝ මුඛයට ස්පර්ශ කිරීමෙන් වෛරසය ඔබේ ශරීරයට ඇතුළු විය හැකියි) 4. ඔබ සහ අවට සිටින පුද්ගලයින් හොඳ ස්වසන සනීපාරක්ෂාවක් අනුගමනය කරන බවට වගබලා ගන්න. (මින් අදහස් කරන්නේ ඔබ කැස්ස හෝ කිවිසුම් යනවිට ඔබේ වැලමිට හෝ පටකවලින් ඔබේ මුඛය සහ නාසය ආවරණය කිරීමයි) 5. ඔබට අසනීප බවක් දැනේ නම් නිවසේ රැඳී සිටින්න. ඔබට උණ, කැස්ස සහ හුස්ම ගැනීමේ අපහසුතාවයක් ඇත්නම්, වහාම වෛද්‍ය ප්‍රතිකාර ලබා ගන්න. 6. COVID-19 පුළුල් ලෙස ව්‍යාප්ත වන නගර හෝ ප්‍රදේශ වෙත යාමෙන් වළකින්න (වැඩිහිටි පුද්ගලයෙක්, දියවැඩියාව, හෘද හෝ පෙනහළු රෝග ඇතිනම් වෛරසය ඔබේ ශරීරයට පහසුවෙන් ඇතුළුවිය හැකියි). 2020 –  03 – 11 9:52 AM – කොරෝනා වෛරසය මෙරටදි ආසාධිත පළමු ශ්‍රී ලාංකිකයා හමුවී ඇති බව ජනාධිපති මාධ්‍ය අංශය පවසයි. \n නිවේදනයක් නිකුත් කරමින් ජනාධිපති මාධ්‍ය අංශය පැවසුවේ, මේ පිළිබඳ සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා තහවුරු කළ බවයි. එලෙස කොරෝනා වෛරසය ආසාධනය වී ඇත්තේ, 52 හැවිරිදි සංචාරක මග පෙන්වන්නෙකුටයි. ඔහු විදේශීය සංචාරක කණ්ඩායමකට සේවා සපයා ඇති බව, ජනාධිපති මාධ්‍ය අංශය සඳහන් කළේය. රෝගීයා නිරෝධායනයට ලක් කර ඇති අතර, ඔහුට අවශ්‍ය ප්‍රතිකාර ලබා දීම ආරම්භ කර ඇතැයිද, විශේෂඥ වෛද්‍ය අනිල් ජාසිංහ මහතා සඳහන් කළේය. මේ අතර, එම සංචාරක කණ්ඩායම ගමන් ගත් ස්ථාන හා ඔවුන් ඇසුරු කළ පුද්ගලයින් පිළිබඳ තොරතුරු ලබා ගැනීම ද මේ වනවිට ආරම්භ කර තිබේ. ජනාධිපති මාධ්‍ය අංශය ජනතාවගෙන් ඉල්ලා සිටින්නේ, කොරෝනා වෛරසය මෙරට ව්‍යාප්ත වීමේ අවදානමක් මතුව ඇති බැවින් ඉන් වැළකීම සඳහා ආරම්භ කර ඇති වැඩපිළිවෙළට සහය වන ලෙස ය. කොරෝනා වෛරසය මෙරට ව්‍යාප්ත වීම වැළැක්වීමට රජය විධිමත් වැඩපිළිවෙළක් ආරම්භ කර තිබේ. ඒ අනුව, වෛරසය සීඝ්‍රයෙන් ව්‍යාපත් වන දකුණු කොරියාව, ඉරානය සහ ඉතාලිය සිට මෙරටට පැමිණෙන පුද්ගලයින් නිරෝධායනය මේ වනවිට ආරම්භ කර ඇතැයි ජනාධිපති මාධ්‍ය අංශය සඳහන් කළේය. එම නිසා විදේශගතව පැමිණෙන පුද්ගලයින්ගේ පුර්ණ සහය ඒ සඳහා ලබා දෙන්නැයි ද, රජය ඉල්ලීමක් කළේය. \n  කෙරෝනා ආසාධිත ශ්‍රී ලාංකිකයෙකු අංගොඩ බෝවන රෝග විද්‍යාතනයේ (IDH) ප්‍රතිකාර ලබන බව සෞඛ්‍යය අංශ පවසයි. \n ප්‍රධාන වසංගත රෝග විද්‍යාඥ වෛද්‍ය සුදත් සමරවීර මහතා පැවසුවේ, ඒ බව මූලික පරීක්ෂණවලින් පමණක් තහවුරු වී ඇති බවය. කොරෝනා වැළඳුණු ශ්‍රී ලාංකිකයා 52 හැවිරිදි සංචාරක මග පෙන්වන්නෙකු බවත්, රෝග ව්‍යාප්තිය වැළැක්වීමට සහය වන ලෙසත් ජනාධිපති මාධ්‍ය අංශය ජනතාවට දැනුම් දෙන්නේ ය.   කොරෝනා වෛරසයේ ව්‍යාප්තිය ඉහළ යාම හමුවේ රටම ආවරණය වන පරිදි නිරෝධායන කටයුතු පුළුල් කිරීමට ඉතාලිය පියවර ගෙන තිබේ. \n ඉතාලි බලධාරීන් සඳහන් කළේ, මේ යටතේ ඉතාලියේ සියලු පොදු හමුවීම් තහනම් කෙරෙනු ඇති බවයි. රැකියා හෝ පෞද්ගලික හදිසි අවශ්‍යතා වෙනුවෙන් පමණක් ඉතාලි ජාතිකයන්ට සංචාරය කිරීමට අවසර ලැබෙනු ඇතැයි, අග්‍රාමාත්‍ය ගුසිප්පේ කොන්ටේ සඳහන් කළේ ය. ඔහු ජනතාවට උපදෙස් දී ඇත්තේ, වඩාත් උචිත දේ නිවාසවලම රැඳී සිටීම බවයි . කොරෝනා වෛරසයට ගොදුරුවීමේ ප්‍රවණතාවය වැඩි දුර්වල සෞඛ්‍යය තත්ත්වයන් සහිත පුද්ගලයන් රැකගැනීමේ අරමුණින් ක්‍රියාත්මක මෙම නීති අද සිට බලාත්මක වනු ඇති . ඊයේ පුද්ගලයන් 97 දෙනෙකු මියයාමත් සමග ඉතාලියේ කොරෝනා මරණ සංඛ්‍යාව 463 ක් දක්වා ඉහළ ගියේ ය. ඉතාලියේ කොරෝනා ආසාදිතයන් සංඛ්‍යාව 9172 ක් වන අතර එරට පලාත් 20 න්ම ආසාදිතයන් පිළිබඳ වාර්තා විය. මේ අතර කොරෝනා වයිරසය පැතිරීම හමුවේ ඉතාලියේදී පැවැත්වීමට නියමිතව තිබු සියලුම ක්‍රීඩා ඉසව් ලබන අප්‍රේල් 3 වැනිදා දක්වා අත්හිටුවා තිබේ. එම තීරණයට ඉතාලි ඔලිම්පික් කමිටුවේ ද අනුමැතිය හිමි වූ බවට විදෙස් වාර්තාවල සඳහන් ය. කෙසේ නමුත් එරට ක්‍රීඩා සමාජ හෝ ජාතික කණ්ඩායම්වලට ජාත්‍යන්තර මට්ටමේ තරග සදහා ඉදිරිපත් වීමේ අවස්ථාව පවතින බවට ඉතාලි රජය සඳහන් කරයි. කොරෝනා වෛරසයෙන් ඉරානයේ මියගිය පිරිස 237 ක් වූයේ නව මරණ 43 ක් වාර්තාවූ පසුබිමකදීයි. කොරෝනා වෛරසයේ ආරම්භය සනිටුහන් කල චීනයේ වෛරසය අලුතින් ආසාදනය වන සංඛ්‍යාව වාර්තාගත ලෙස පහතවැටී තිබේ. ලෝක සෞඛ්‍ය සංවිධානය අනතුරු ඇඟවූයේ වසංගත තත්ත්වයක අවදානම අපේක්ෂා කළ හැකි බවයි . කැනඩාවෙන් ප්‍රථම කොරෝනා මරණය වාර්තා වූයේ ප්‍රංශ සංස්කෘතික අමාත්‍ය ෆ්‍රෑන්ක් රියෙස්ටර්ට ද වෛරසය ආසාදනය වූ පසුබිමකදීයි . වෛරසය පැතිරයාම හමුවේ මැඩ්රිඩ් පලාතේ සියලු පෙර පාසල් , පාසල් සහ විශ්වවිද්‍යාල සති දෙකක කාලයක් දක්වා වසා තැබීමට ස්පාඤ්ඤය පියවර ගත්තේ ය. මේ වනවිට ස්පාඤ්ඤයේ වෛරසයෙන් මියගොස් ඇති සංඛ්‍යාව 28 ක් වන අතර එරටින් වාර්තාවන ආසාදිතයන් සංඛ්‍යාව 1204 කි. ග්‍රීසිය උතුරුදිග ඉතාලිය දක්වා සිදුකෙරෙනු සියලු ගුවන්ගමන් තාවකාලිකව අත්හිටුවා තිබේ. රොමේනියාව ද එරට සියලු පාසල් වසා දමා ඉතාලිය දක්වා වන සියලු ගුවන් ගමන් අවලංගු කිරීමට පියවර ගත්තේ ය. නජාෆ් ශුද්ධ නගරය වසා දැමූ ඉරාකය සිය පුරවැසියන්ගෙන් ඉල්ලා සිටියේ පූජනීය නගර සහ පූජනීය ස්ථානවල සංචාරය කිරීමෙන් වළකින ලෙසයි . සයිප්‍රසය සහ බුර්කිනා ෆාසෝ රාජ්‍යයන්ගෙන් ප්‍රථම වරට කොරෝනා ආසාදිතයන් පිළිබඳ වාර්තා විය. ජර්මනියෙන් ප්‍රථම කොරෝනා මරණ දෙක වාර්තා වූයේ එරට ආසාදිතයන් සංඛ්‍යාව 1100 ඉක්මවූ පසුබිමකදීයි. අද සිට ශ්‍රී ලංකාව ඇතුලු රටවල් 14 කින් පැමිණෙන පුද්ගලයන්ට සිය රටට ඇතුළුවීම තාවකාලිකව තහනම් කරන බව කටාර් රාජ්‍යය ප්‍රකාශ කළේ ය. මෙම රටවල් අතරට අයත් සෙසු රටවල් වන්නේ බංග්ලාදේශය, චීනය, ඊජිප්තුව, ඉන්දියාව, ඉරානය, ඉරාකය, ඉතාලිය, ලෙබනනය , නේපාලය, පකිස්ථානය, පිලිපීනය, දකුණු කොරියාව, සිරියාව සහ තායිලන්තයයි. සෞදි අරාබිය එක්සත් අරාබි එමීර් රාජ්‍යය, බහරේනය සහ ඊජිප්තුව ඇතුළු රටවල් නවයකට සංචාරය කිරීම සිය පුරවැසියන්ට තහනම් කළේ එම රටවලට සිදු කෙරුණු ගුවන් සහ නාවික ගමන්වාර ද නතර කරමිනි. බහරේනය සඳහන් කළේ, සිය ෆෝමියුලා ගෝන්ෆ්‍රී තරගය ප්‍රේක්ෂකයන්ගෙන් තොරව පැවැත්වෙන බවයි. කොරෝනා වෛරසය පැතිරයාම හේතුවෙන් සෞදි අරාබියේ සියලු පාසල් සහ විශ්වවිද්‍යාල යළි දැනුම් දෙනතුරු වසා දමා තිබේ. විදෙස් මාධ්‍ය වාර්තා කළේ , සෞදි අරාබියේ කොරෝනා ආසාදිතයන් 11 දෙනෙකු වාර්තා වූ බොරතෙල් නිෂ්පාදනය කෙරෙන කටීෆ් පළාත ද තාවකාලිකව වසා දමා ඇති බවයි. කටීෆ් පළාතේ සියලුම පොදු සහ පෞද්ගලික ආයතන ද වසාදමා ඇති බව වාර්තා වේ. ඉතාලියේ ධනවත්ම සහ ජනාකීර්ණම පළාත වන ලොම්බාර්ඩි වසා දැමීමට එරට සූදානම් වේ. මේ යටතේ මිලියන 10 ක පුද්ගලයින් නිරෝධායනයට ලක්කෙරෙනු ඇති . ඉතාලියේ මූල්‍ය අගනගරය වන මිලාන් පිහිටා ඇත්තේ ද ලොම්බාර්ඩිහි ය. ඉතාලියේ කොරෝනා ආසාදනයෙන් මියගිය පුද්ගලයන් සංඛ්‍යාව 233 ක් දක්වා ඉහළ ගොස් තිබේ. එරටින් වාර්තාවන ආසාදිතයන් සංඛ්‍යාව 5883 කි. මේ හමුවේ අද දේව මෙහෙය අන්තර්ජාලය ඔස්සේ විකාශය කිරීමට ශුද්ධෝත්තම ෆ්‍රැන්සිස් පියතුමන් සූදානම් වේ. මේ අතර කොරෝනා වෛරසය මැඩපැවැත්වීමට මුල්තැන දෙන ලෙස ලෝක සෞඛ්‍ය සංවිධානය ලොව සියලු රටවලින් ඉල්ලා සිටියේ ය. මේ වනවිට ලොව පුරා කොරෝනා ආසාදිතයන් සංඛ්‍යාව 102000 ඉක්මවා ගොස් ඇති අතර කොරෝනා මරණ සංඛ්‍යාව සටහන් වන්නේ 3480 ක් ලෙසයි. පැරගුවේ , මාලදිවයින, කොලොම්බියා , කොස්ටාරිකා , කාම්බෝජය , මෝල්ටාව යන රාජ්‍යයන්ගෙන් ප්‍රථම වරට කොරෝනා ආසාදිතයන් පිළබඳ වාර්තා විය. ප්‍රංශ පාර්ලිමේන්තුවේ ද වෛරසය ව්‍යාප්ත වී ඇත්තේ කොරෝනා වෛරසය ආසාදනය වූ දෙවන මන්ත්‍රීවරයා පිලිබඳවද වාර්තාවන පසුබිමකදී ය. විදෙස් මාධ්‍ය වාර්තා කළේ, තවත් මන්ත්‍රීවරුන් පස්දෙනෙකුට වෛරසය ආසාදනය වී ඇතැයි සැක පළවන බවයි . ප්‍රංශයේ කොරෝනා ආසාදනයෙන් මියගිය පුද්ගලයන් සංඛ්‍යාව 16 කි. එරටින් වාර්තාවන ආසාදිතයන් සංඛ්‍යාව සටහන් වන්නේ 949 ක් ලෙසයි. චීනයේ ක්වන්ශවුහි කොරෝනා ආසාදිතයන් නිරෝධායනය කිරීමට යොදාගත් පස්මහල් හෝටල් ගොඩනැගිල්ලක් කඩා වැටිණි. . එහි සිටි පුද්ගලයන් 70 න් 38 දෙනෙකු මුදාගත් බවත් සුන්බුන්වලට සිරව සිටින සෙසු පුද්ගලයන් මුදාගැනීමේ කටයුතු තවමත් ක්‍රියාත්මක බවත් සඳහන් වේ. ඉරානයේ කොරෝනා වෛරසයෙන් මියගිය පුද්ගලයන් සංඛ්‍යාව 145 ක් දක්වා ඉහළ ගියේ ය. එරටින් වාර්තාවන ආසාදිතයන් සංඛ්‍යාව 5823 ක් වන අතර තවත් 16000 කට වැඩි පිරිසකට වෛරසය ආසාදනය වී ඇතැයි සැක පළ වේ. චීනයෙන් පසු ඉතාලිය මේ වනවිට කොරෝනා (කොවිඩ් -19) මාරකයේ දැඩි බලපෑමට ලක්වෙමින් පවතී. ඒ ඉතාලියෙන් වාර්තා වන කොරෝනා මරණ සංඛ්‍යාව 197ක් දක්වා ඉහළ යාමත් සමගයි. විදෙස් මාධ්‍ය වාර්තාවන්ට අනුව වෛරසය ව්‍යාප්තිය ආරම්භ වූ දිනයේ සිට දිනක් තුළ වාර්තා වූ වැඩිම මරණ සංඛ්‍යාව ඊයේ දිනයේ (6) වාර්තාවී ඇති අතර එම සංඛ්‍යාව 49කි. ඉතාලියේ ජාතික සෞඛ්‍ය ආයතනය පවසන්නේ, කොරෝනා ආසාදනය වීමෙන් මියගිය බහුතර පිරිස වයෝවෘද්ධ පුද්ගලයින් වන බවත් ඉන් 72% ක් පිරිමි පුද්ගලයින් බවත් ය. එම ආයතනයේ දත්තවලට අනුව කොරෝනා බවට තහවුරු වූ රෝගීන්ගෙන් මියගිය ප්‍රතිශතය 4.25%ක් වන අතර ඒ අනුව ලොව අනෙකුත් රටවල වෛරසය ආසාදිත සංඛ්‍යාවට සාපේක්ෂව බැලීිමේදී ප්‍රතිශතයක් ලෙස වැඩිම මරණ සංඛ්‍යාව වාර්තා වී ඇත්තේ, ඉතාලියෙනි. ඉතාලියෙන් කොරෝනා ආසදිතයින් 4,600ක් පිළිබඳ වාර්තා වන අතර වෛරසය පැතිරීයාම හමුවේ එරට සියලු පාසල් ද වසා දමා තිබේ. මේ අතර ලෝක සෞඛ්‍ය සංවිධානය නිවේදනය කරන්නේ, මේ වනවිට ලෝකය පුරා වාර්තා වන කොරෝනා ආසාදිතයින් සංඛ්‍යාව ලක්ෂය ඉක්මවා ඇති බවයි. ආසාදිතයින් 3,400කට වැඩි පිරිසක් ජීවිතක්ෂයට පත්ව ඇති අතර ඉන් වැඩිම මරණ සංඛ්‍යාවක් වාර්තා වන්නේ, චීනයෙනි. නවතම වාර්තාවන්ට අනුව කොරෝනා වෛරසය පැතිරී ඇති රටවල් සංඛ්‍යාව ද 90ක් දක්වා ඉහළ ගොස් තිබේ. ලෝක සෞඛ්‍ය සංවිධානයේ අධ්‍යක්ෂ ජනරාල් ටෙඩ්‍රොස් අද්නාම් ගෙබ්‍රෙයිසස් පවසන්නේ, වෛරසෙයේ පැතිරීම සම්බන්ධයෙන් සිය සංවිධානය දැඩි සැලකිල්ලෙන් පසුවන බවයි. තව ද ලෝක සෞඛ්‍ය සංවිධානය සියලු රටවලින් ඉල්ලා සිටින්නේ, වෛරසය පැතිිරීම පාලනය කිරීමට ඉහළම ප්‍රමූඛත්වය ලබා දෙන ලෙසයි. චීනයේ ජීවිත දහස් ගණනක් බිලි ගනිමින් වුහාන් පළාතෙන් ව්‍යාප්තිය ඇරඹි මාරාන්තික කොරෝනා (කොවිඩ් – 19 ) මේ වනවිට පාලනයෙන් තොර වූ මට්ටමක් දක්වා මුළු ලෝකය පුරාම ව්‍යාප්ත වෙමින් පවතී. අද වනවිට වෛද්‍ය විද්‍යාව සහ තාක්ෂණය කෙතරම් දියුණුවක් කරා ළඟා වී තිබු ණ ද මාරාන්තික කොරෝනා මර්දනය කිරීමට එකී වෛද්‍ය විද්‍යාවට හෝ තාක්ෂණයට හැකියාවක් නොමැති බව මුළු ලෝකයම පිළිගත යුතු සත්‍යයක් බවට පත්ව අවසාන ය. කොරෝනා චීනය තුළ පැතිරයාම යම් පමණකට පාලනය වී ඇත්තේ, එරටට ආර්ථික, සමාජ, අධ්‍යාපන, සෞඛ්‍ය ඇතුළු සෑම ක්ෂේත්‍රයක්ම අවසන් අඩියට ම ඇද දැමීමෙන් පසුවයි. ලෝක බලවතෙක් ලෙස නැගී සිටි චීනය දුබල කරන්නට ඇසට නොපෙනෙන ‘කොරෝනා’ වෛරසයට ගත වූ දින කිහිපයක් පමණි. චීනයෙන් පසු වැඩිම කොරෝනා මරණ සංඛ්‍යාවක් වාර්තා වූ රට ලෙස සැලකෙන්නේ, ඉතාලියයි. ඊයේ දිනය තුළ පමණක් ආසාදිතයින් 41 දෙනෙකු ජීවිතක්ෂයට පත්ව ඇති අතර ඒ් අනුව මේ දක්වා ඉතාලියෙන් වාර්තා වන කොරෝනා මරණ සංඛ්‍යාව 148කි. ඉතාලියේ පළාත් 22 ක මේ වනවිට වෛරසය ව්‍යාප්ත වී තිබේ. අමෙරිකාව ද අද වනවිට කොරෝනා මාරකයේ ගොදුරක් බවට පත්වෙමි තිබේ. අමෙරිකාවේ කැලිෆෝනියා ප්‍රාන්තය තුළ හදිසි තත්ත්වයක් ප්‍රකාශයට පත් කිරීමට බලධාරීන් පියවර ගන්නේ, එම ප්‍රාන්තයෙන් පසුගිය 5 වන දා පළමු කොරෝනා මරණය වාර්තා වීමත් සමගයි. ප්‍රින්සස් කෘෂ් නෞකාවේ සංචාරය කළ 71 හැවිරිදි පුද්ගලයෙක් මෙලෙස ජීවිතක්ෂයට පත්ව ඇති අතර මේ වනවිට අමෙරිකාවේ ප්‍රාන්ත 16කින් වාර්තා වී ඇති කොරෝනා ආසාදිතයින් සංඛ්‍යාව 150කි. ඒ අනුව මේ වනවිට අමෙරිකාවෙන් කොරෝනා මරණ 12ක් වාර්තා වී ඇති අතර මේ වනවිට අමෙරිකාවේ සියලුම ප්‍රාන්තවලදී ඕනෑම පුද්ගලයෙකුට කොරෝනා පිළිබඳ වෛද්‍ය පරීක්ෂණක් සිදු කර ගැනීමට ද පහසුකම් සලසා තිබේ. අමෙරිකාව තුළ කොරෝනා වෛරසය පැතිරීමට පටන් ගන්නේ,  කොරෝනා වෛරසය වාර්තාවූ කාලසීමාව තුළ චීනයේ සංචාරය කළ කිසිදු විදේශිකයෙකුට එරටට ඇතුළුවීම තහනම් කර තිබූ පසුබිමකදී වීම විශේෂත්වයකි. වෛරසය පැතිරී යාම පාලය කිරීමේ අරමුණින් වොෂින්ටනය සහ ෆ්ලොරීඩා ප්‍රාන්ත දෙකම හදිසි තත්ත්වයක් ප්‍රාකශයට පත් කර තිබේ. ඇතැම් සෞඛ්‍ය නිලධාරීන්ගේ ක්‍රියාකාරීත්වය මන්දගාමී බවට දොස් පවරමින් ට්‍රම්ප් පරිපාලනය විසින් වෛරසය පිළිබඳ ප්‍රතිචාර දැක්වීම සඳහා උප ජනාධිපති මයික් පෙන්ස් පත් කරනු ලැබ තිබේ. දකුණු කො‌රිායවත් මේ වනවිට කොරෝනා ශීඝ්‍රයෙන් පැතිරී යන රටවල් අතරින් ඒකක් බවට පත්ව ඇති අතර ඊයේ (5) වන වි‌ට එරටින් වාර්තා වී ඇති (කොවිඩ් – 19) කොරෝනා මරණ සංඛ්‍යාව 41ක් වන අතර අසාදිතයින් සංඛ්‍යාව 322කි. පෙබරවාරි 19 වන දා සිටි මාර්තු 4 වනදා දක්වා කාලය තුළ නව අසාදිතයින් 5,735 දෙනකු වාර්තා වන්නේ, වෛරසය පැතිරීම පිළිබඳ අනතුරු ඇඟවීම ඉහළම මට්ටම දක්වා ඔසවා තබමිනි. දකුණු කොරියාවේ කොරෝනා වෛරසය පැතිරීම ආරම්භ වූ නගරය ලෙස සැලකෙන ‌ඩෙිගු මේ වනවිට විශේෂ සත්කාර කලාපයයක් බවට පත් කර තිබේ. පසුගිය 3 වන දා සිට මේ දක්වා දකුණු කොරියාව කොරෝනා පරීක්ෂාවට ලක් කර ඇති පුද්ගලයින් සංඛ්‍යාව 140,000කි. කොරියානු රෝග මර්දන සහ වැළැක්වීමේ මධ්‍යස්ථානය දිනකට දෙවතාවක් කොරෝනා ව්‍යාප්තිය පිළිබඳ තොරතුරු ප්‍රකාශයට පත් කරනු ලබයි. ඉතා කෙටි කාලයක් තුළ කොරෝනා පැතිරී ගිය තවත් රටක් වන්නේ ඉරනයයි. ඉරානයෙන් මේ වනවිට වාර්තා වී ඇති කොරෝනා මරණ ගණන 107කි. උද්ගත වී ඇති අවදානම් තත්ත්වය සැලකිල්ලට ගනිමින් වෛසරය පැතිරීම පාලනය සඳහා එරට ප්‍රධාන නගර අතර සංචාරය කිරීම සීමා කිරීමට බලධාරීන් තීරණය කර තිබේ. ඉරානයේ සියලු පාසල් අප්‍රේල් මාසය තෙක් වසා දමා ඇති අතර සෞඛ්‍ය බලධාරීන් ජනතාවට දැනුම්දී ඇත්තේ, නිවාඩු කාලය සංචාරයන්හි නිරතවීමේ අවස්ථාවක් කර නොගන්නා ලෙසයි. මෙම කාලසීමාව තුළ මුදල් නෝට්ටු පරිහරණය සීමා කරන ලෙස ද ඉරාන බලධාරීන් ඒරට ජනතාවගෙන් ඉල්ලා ඇත. බ්‍රහස්පතින්දා (5) වන විට ඉරානයෙන් කොරෝනා මරණ 107ක් වාර්තා වී ඇති අතර ආසාදිතයින් සංඛ්‍යාව 3,513කි.   කොරෝනා චීනයට විණ කර හමාර ය. දැන් ලෝකයේ රටවල් 60කට වැඩි සංඛ්‍යාවක් කොරෝනා වෛරසයේ ආසාදිතයින් වී හමාර ය. අපේ රටේ බොහොමයක් දෙනා සිතන්නේ කොරෝනා වැළඳී සුවය ලැබූ චීන කත රටින් පිටව ගිය පසු කොරෝනා ද රටින් අතුගා දැමූ බවයි. දින දිනෙන් රටවල් ගොදුරු කරගන්නා කොරෝනා මැතිවරණ උණුසුමත් සමග සැමටම අමතකව ගොසින් ය. මැතිවරණ උණුසුම හමු‌වේ කොරෝනා මර්දනය නොවන බව ත් සෑම මොහොතකම අවදානමේ තරම දැන අප සියලුු ‌දෙනා  සූදානමින් පසුවිය යුතු බවත් අමතක නොකළ යුතුව ඇත."
    },
    {
        "content": "සමස්ත ලංකා දේශකවරුන්ගේ සංගමය අද මාධ්‍ය හමුවක් කැඳවමින් උපකාරක පංති නැවැත්වීමට ගත් තීරණය පිළිබඳව කරුණු පැහැදිලි කළේ ය. ‘වර්තමානයේ ඇති වී තිබෙන හදිසි තත්ත්වය හේතුකොට ගෙන දරුවන්ගේ රැකවරණය සඳහා රජය පාසල් නිවාඩු දීමට ගත් තීරණයට සමගාමීව අප සංගමය තීරණය කළා මාර්තු 27 දක්නා සති 02 ක කාලයක් සියලුම උපකාරත පංති නිවාඩු දෙන්න’"
    },
    {
        "content": "කුමාර වෙල්ගමගේ නායකත්වයෙන් යුත් නව ලංකා නිදහස් පක්ෂය සමගි ජන බලවේගය සමග එක්වෙමින් ගිවිසුමකට අත්සන් තබා තිබේ."
    },
    {
        "content": "විදෙස් මාධ්‍ය වාර්තා කරන්නේ, වෛරසය වැළඳුණු ඔවුන් දෙදෙනා මේ වනවිට ඔස්ට්‍රේලියාවේ ක්වීන්ස්ලන්ඩ් ප්‍රාන්තයේ රැඳී සිටින බවයි. ටොම් ඉන්ස්ට්‍රග්‍රෑම්හි සටහනක් තබමින් පවසා ඇත්තේ,සෙම්ප්‍රතිශ්‍යාව රෝග ලක්ෂණ පහළ වීමෙන් පසු වෛද්‍ය උපදෙස් ලබා ගත් බවයි. කෙසේ වෙතත් විදෙස් මාධ්‍යවල වැඩිදුරටත් සඳහන් වන්නේ, 63 හැවිරිදි ටොම් හැන්ක්ස් සහ බිරිඳ ඔවුන් දැනට ස්ථාවර තත්ත්වයකින් පසුවන බවයි. ඔවුන් දෙදෙනා ඔස්ට්‍රේලියාවට ගොස් ඇත්තේ, චිත්‍රපටයක් නිෂ්පාදනය කිරීම සඳහායි."
    },
    {
        "content": "මෙම හමුවේදි අප්‍රේල් 21 බෝම්බ ප්‍රහාරයේ පරීක්ෂණවල වත්මන් තත්ත්වය සහ කොරෝනා වෛරසය පිළිබඳව අවධානයට ලක්විය. එමෙන්ම බෝම්බ ප්‍රහාරයෙන් හානියට පත් වූ නිවාස සහ දේවස්ථානයන්හි ප්‍රතිසංස්කරණ කටයුතුවල වත්මන් තත්ත්වය සම්බන්ධයෙන් ද අග්‍රාමාත්‍යවරයා සහ කාදිනල් හිමිපාණන් මෙහිදි සාකච්ඡා කර තිබේ."
    },
    {
        "content": "එහි මහජන සෞඛ්‍ය පිළිබඳ නියෝජ්‍ය අධ්‍යක්ෂ ජනරාල් විශේෂඥ වෛද්‍ය පබා පලිහවඩන මහත්මිය සඳහන් කළේ, ඒ පිළිබඳව යුද හමුදාව හා සෞඛ්‍ය වෛද්‍ය නිලධාරීන් මාර්ගයෙන් තොරතුරු ලබා ගන්නා බවයි. ඔවුන් රැඳී සිටි හෝටල් ඇතුළු ආයතන කිහිපයක් සම්බන්ධයෙන් අවශ්‍ය නිරෝධායන කටයුතු මේ වනවිට ආරම්භ කර ඇති බව ද ඇය සඳහන් කළා ය."
    },
    {
        "content": "මේ වනවිට එම මධ්‍යස්ථානවල නිරෝධායනයට ලක් කෙරෙන පිරිස 1150 කි. යුද හමුදාපති ලුතිනන් ජනරාල් ශවේන්ද්‍ර සිල්වා මහතා සඳහන් කළේ, අද සිට තව ත් නිරෝධායන මධ්‍යස්ථාන 2 ක් පිහිටුවන බවයි."
    },
    {
        "content": "රට තුළ ඉන්ධන හිඟයක් පවතින බවට පැතිර යන කටකතාවල කිසිඳු සත්‍යතාවක් නොමැති බවත්, ප්‍රමාණවත් තොග සංස්ථාව සතු බවත් ආණ්ඩුව ප්‍රකාශ කර තිබේ."
    },
    {
        "content": "ඒ අනුව චීන ජාතික කාන්තාවත් සමග මෙරටින් තහවුරු වූ සම්පූර්ණ කොරෝනා රෝගීන් ගණන 8කි. ඒ, මේ වන විට රජයේ ප්‍රවෘත්ති දෙපාර්තමේන්තුවේ පැවැත්වෙන ප්‍රවෘත්ති සාකච්ඡාවකට එක්වෙමිනි. සෞඛ්‍ය අමාත්‍ය පවිත්‍රා වන්නිආරච්චි මහත්මිය එම මාධ්‍ය හමුවේදී ප්‍රකාශ කළේ, ජනතාව රැස්වන උත්සව පැවැත්වීම සඳහා මින් ඉදිරියට පොලීසීයේ අවසරය ලබාගැනීම අනිවාර්ය බවයි. \n \n   මේ අතර අත්‍යවශ්‍ය භාණ්ඩ කිහිපයක මිල ලබන බදාදා වන විට අඩු කරන බව එම මාධ්‍ය හමුවට එක්වෙමින් සම කැබිනට් ප්‍රකාශක අමාත්‍ය බන්දුල ගුණවර්ධන මහතා සඳහන් කළේ ය."
    },
    {
        "content": "1.  : කොරෝනා ආසාදිත තවත් ලාංකික රෝගීන් තිදෙනෙකු අලුතින් හඳුනාගෙන ඇති බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා ඊයේ තහවුරු කළේය. 2 : යුරෝපා රටවල් 8 කින් මෙරටට ගුවන් මගීන් රැගෙන ඒම ලබන 15 වැනිදා සිට සති 02ක කාලයක් තහනම් කිරීමට සිවිල් ගුවන් සේවා අධිකාරිය තීරණය කර තිබේ. 3.   දූෂිත වරදක් පිළිබඳව චෝදනා ඇති කිසිදු අයෙකු නාම යෝජනා ලැයිස්තුවට ඇතුළත් කර නොගන්නා ලෙස ජනාධිපති ගෝඨාභය රාජපක්ෂ මහතා නාමයෝජනා කමිටුවට ලිඛිතව දැනුම් දී ඇති බව හිටපු පාර්ලිමේන්තු මන්ත්‍රී එස්.බී. දිසානායක මහතා ඊයේ හෙළිදරව් කළේය. 4.  : ලොවවටා සීඝ්‍රයෙන් පැතිර යන කොරෝනා වෛරසය හේතුවෙන් ශ්‍රී ලාංකිකයන්ගේ ආරක්ෂාව සැළකිල්ලට ගනිමින් විදෙස් රැකියාවලට පිටත්ව යෑම සඳහා අවසර දීම තාවකාලිකව අත්හිටුවා තිබේ. 1. :කොරෝනා වෛසරය ආසාදනයෙන් ඉතාලියේ මිය ගිය සංඛ්‍යාව 1016 දක්වා ඉහළ ගොස් තිබේ."
    },
    {
        "content": "දක්ෂිණ අධිවේගී මාර්ගයේ කහතුඩුව සහ කොට්ටාව අතර කිලෝමීටර් 3.6 ස්ථානයේදී බස් රථයක ගින්නක් හටගෙන තිබේ. පොලීසිය සඳහන් කළේ, මාතර දෙසට ඇති මංතීරුවේ ධාවනය වූ බස් රථයක ගින්න හටගෙන ඇති බවයි. ගින්න මැඩ පැවැත්වීමට සේවා රථයක් යොමු කර තිබේ. පසුගිය මාර්තු 01 වැනිදා ද දක්ෂිණ අධිවේගී මාර්ගයේදී ලංගම බස් රථයක ගින්නක් ඇතිවිය."
    },
    {
        "content": "සිවිල් ගුවන් සේවා අධිකාරියේ අධ්‍යක්ෂ ජනරාල් එච්.එම්.සී නිමල්සිරි මහතා සඳහන් කළේ, එම තීරණය හෙට සිට සති 2 ක කාලයක් බලාත්මක බවයි. සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතාගේ උපදෙස් මත මෙම තීරණය ගෙන තිබේ."
    },
    {
        "content": "එහි විනයාධිකාරී ජ්‍යෙෂ්ඨ කථිකාචාර්ය උදයකුමාර අමරසිංහ මහතා සඳහන් කළේ, විශ්වවිද්‍යාලයේ පළමු වසර සිසුවෙකු උත්සවයක් අතරතුර සිදුවීමකදී බරපතළ තුවාල ලැබීම ඇතුළු කරුණු කිහිපයක් මුල් කර ගනිමින් මෙම පන්ති තහනම පැන වූ බවයි."
    },
    {
        "content": "ඒ, S&P SL 20 දර්ශක අගය 5% කට වැඩි අගයකින් පහළ යෑම හේතුවෙනි. කොටස් වෙළෙඳපොළ පිරිවැටුම අද පෙරවරු 10.30 වනවිට පැවතියේ රුපියල් මිලියන 201 ක් ලෙසයි."
    },
    {
        "content": "ඔවුන් සඳහන් කළේ, සුපිරි වෙළඳසැල් ඇතුළු වෙළෙඳසැල් අසළ ඊයේ රාත්‍රි විශාල වශයෙන් ජනතාව එක් රැස් වූ බවය. කෙසේ වෙතත් ආහාර හිඟයක් පිළිබඳ භීතියක් ඇති කර ගත යුතු නැතැයි යුද හමුදාපති ලුතිනන් ජනාරාල් ශවේන්ද්‍ර සිල්වා මහතා අවධාරණය කළේ ය."
    },
    {
        "content": "අද දින අධිකරණය හමුවේ පෙනී සිටින සැකකරුවන්ට එරෙහිව කිසිදු නියෝගයක් නිකුත් නොකරන ලෙස අභියාචනාධිකරණය කොටුව මහේස්ත්‍රාත් අධිකරණයට නියෝග කර සිටියේ ය. අද කොටුව මහේස්ත්‍රාත් අධිකරණය හමුවේ පෙනී නොසිටින සැකකරුවන් සම්බන්ධයෙන් නීතිපතිවරයාට සහ වැඩබලන පොලිස්පතිවරයාගේ අභිමතය පරිදී ක්‍රියා කළ හැකි බව ද අභියාචනාධිකරණය නියෝග කර තිබේ. අභියාචනාධිකරණයේ සභාපති ඒ.එච්.එම්.ඩී නවාස්, ශිරාන් ගුණරත්න සහ සෝභිත රාජකරුණා යන ත්‍රිපුද්ගල විනිසුරු මඩුල්ල හමුවේ තෙවන දිනටත් රවී කරුණානායක මහතා ඇතුළු සැකකරුවන් 4 දෙනෙකු ගොනුකර ඇති පෙත්සම කැඳ වූ අවස්ථාවේදී එම නියෝගය කෙරිණි. එම පෙත්සම් වැඩිදුර සළකා බැලීම සඳහා ලබන 17 වැනි දා යළි කැඳවීමට අධිකරණය වැඩිදුරටත් නියෝග කර සිටියේ ය."
    },
    {
        "content": "පළාත් අධ්‍යාපන අමාත්‍යාංශ ලේකම් කාර්යාලය සඳහන් කළේ, අද සිට අප්‍රේල් 20 වැනි දා දක්වා නිවාඩු ලබාදීමට තීරණය කර ඇති බවයි. බස්නාහිර පළාතේ ඇති රජයේ සහ පෞද්ගලික පෙර පාසල් සංඛ්‍යාව 3700 කට අධිකයි."
    },
    {
        "content": "පොලීසිය සඳහන් කළේ, මත්ද්‍රව්‍ය තොගයේ වටිනාකම රුපියල් බිලියනයකට අධික බවයි. පකිස්ථානයේ සිට ගෙන්වන ලද අල කන්ටේනරයක තිබී පොලිස් මත්ද්‍රව්‍ය නාශක කාර්යංශය මෙම මත්ද්‍රව්‍ය තොගය සොයා ගත්තේ, මීගමුව කොච්චිකඩේ ප්‍රදේශයේ කළ වැටලීමකදීය. හෙරෝයින් තොගය මෙරටට රැගෙනවිත් ඇත්තේ, අල ගෙඩි ලෙස ව්‍යාජව සකස් කරන ලද ඇසුරුමකයි. ජාවාරම සම්බන්ධයෙන් පකිස්ථාන ජාතිකයෙකු ඇතුළු සැකකරුවන් 7 දෙනෙකු අත්අඩංගුවට ගෙන තිබේ. අල තොගය මෙරටට ගෙන්වා ඇත්තේ දෙහිවල ප්‍රදේශයේ ව්‍යාපාරිකයෙකි. ජාවාරම සම්බන්ධිකරණය කිරීම සඳහා පකිස්ථාන ජාතිකයෙකු මෙරටට පැමිණ ඇත. පොලිස් මත්ද්‍රව්‍ය නාශක කාර්යංශයේ මෙහෙයවීමෙන් මෙම හෙරොයින් ජාවාරම පිළිබඳ වැඩිදුර විමර්ශන ක්‍රියාත්මකයි."
    },
    {
        "content": "කොරෝනා වෛරසය සමග මතුව ඇති තත්ත්වය හේතුවෙන් වහාම පාර්ලිමේන්තුව කැඳවන්නැයි සමගි ජන බලවේගයේ නායක සජිත් ප්‍රේමදාස ආණ්ඩුවෙන් ඉල්ලීමක් කර තිබේ."
    },
    {
        "content": "දිවයින පුරා සියලු ජාතික අධ්‍යාපන විද්‍යාපීඨ සහ ගුරු විද්‍යාලවලට ලබන 16 වැනිදා සිට මාර්තු 29 වැනිදා දක්වා සති දෙකක නිවාඩුවක් ලබාදීමට අධ්‍යාපන අමාත්‍යාංශය තීරණය කර තිබේ."
    },
    {
        "content": "රවී කරුණානායක හා අර්ජුන් ඇලෝෂියස් කොටුව මහේස්ත්‍රාත් අධිකරණය හමුවට පැමිණියේ ය. ඒ, අද පස්වරු 4.00 ට පෙර කොටුව මහේස්ත්‍රාත් අධිකරණය හමුවේ පෙනී සිටින්නැයි බැඳුම්කර වංචාව සම්බන්ධයෙන් වරෙන්තු නිකුත් කර සිටින හිටපු අමාත්‍ය රවී කරුණානායක ඇතුළු සැකකරුවන්ට අභියාචනාධිකරණය නියෝග කර තිබීම හේතුවෙනි."
    },
    {
        "content": "ලොවවටා සීඝ්‍රයෙන් පැතිර යන කොරෝනා වෛරසය හේතුවෙන් ශ්‍රී ලාංකිකයන්ගේ ආරක්ෂාව සැළකිල්ලට ගනිමින් විදෙස් රැකියාවලට පිටත්ව යෑම සඳහා අවසර දීම තාවකාලිකව අත්හිටුවා තිබේ. විදේශ සේවා නියුක්ති කාර්යාංශය විසින් නිව්ස් ෆස්ට් කළ විමසීමකින් මෙය තහවුරු කර තිබේ."
    },
    {
        "content": "මෙරටින් වාර්තා වූ කොරෝනා ආසාදිත රෝගී සංඛ්‍යාව 8 දක්වා ඉහළ ගොස් තිබේ. රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් පැවසුවේ, 42 හැවිරිදි පිරිමි පුද්ගලයෙකුට එලෙස වෛරසය ආසාදනය වී ඇති බවට හඳුනාගෙන ඇති බවයි. රෝගියා මේ වනවිට පොළොන්නරුව රෝහලේ ප්‍රතිකාර ලබමින් සිටින අතර ඔහු ඉතාලියේ සිට පැමිණ කන්දකාඩු නිරෝධායන මධ්‍යස්ථානය වෙත යොමු කළ අයෙකි. සෞඛ්‍ය අමාත්‍යංශය පැවසුවේ, කොරෝනා අසාදිත බවට සැක කෙරෙන රෝගීන් 103 දෙනෙකු මේ වන විට රෝහල්ගතව ප්‍රතිකාර ලබන බවයි. ජාතික බෝවන රෝග විද්‍යායතනයේ වෛද්‍ය අධීක්ෂණය යටතේ සිටින පිරිස 35කි. ඒ අතර විදේශිකයෙකු ද වේ. ජාතික රෝහලේ ද එක් පුද්ගලයෙකු ප්‍රතිකාර ලබන අතර රාගම ශික්ෂණ රෝහලේ ප්‍රතිකාර ලබන පුද්ගලයින් සංඛ්‍යාව 6 කි. ඒ අතර විදේශිකයෙකු ද සිටී. කරාපිටිය රෝහලේ ප්‍රතිකාර ලබන පිරිස 8කි. කුරුණෑගල රෝහලේ පුද්ගලයින් 16 දෙනෙක් ප්‍රතිකාර ලබන අතර මහනුවර රෝහලේ පුද්ගලයින් 4 දෙනෙකු ප්‍රතිකාර ලබමින් සිටී. අනුරාධපුර රෝහලේ අධීක්ෂණය යටතේ සිටින පුද්ගලයින් සංඛ්‍යාව තිදෙනෙකි. යාපනය රෝහලේ පුද්ලයින් දෙදෙනෙකු ද ප්‍රතිකාර ලබන බව සඳහන් ය. ගම්පහ රෝහලේ පුද්ලයින් 13න් දෙනක් ප්‍රතිකාර ලබන අතර මීගමුව රෝහලේ ප්‍රතිකාර ලබන පුද්ගලයින් සංඛ්‍යාව 6කි. රත්නපුර රෝහලේ පුද්ලයින් තිදෙනෙක් ද බදුල්ල රෝහලේ පුද්ගලයින් දෙදෙනෙක් ද ප්‍රතිකාර ලබමින් සිටිති. රිජ්වේ ආර්යා ළමා රෝහලේ ද තිදෙනෙකු ප්‍රතිකාර ලබමින් පසුවන බව සෞඛ්‍ය අමාත්‍යංශය පැවසී ය. මේ අතර කොරෝනා බවට සැකපිට පෝලන්ත ජාතිකයින් සිව් දෙනෙකු අංගොඩ ජාතික බෝවන රෝග විද්‍යායතනය වෙත යොමුකර තිබේ. ගුවන්තොටුපළ සෞඛ්‍ය අංශ පැවසුවේ, අදාළ පෝලන්ත ජාතිකයින් සිව් දෙනා අද පෙරවරුවේ විදෙස්ගත වීම සඳහා කටුනායක බණ්ඩාරනායක ගුවන් තොටුපළට පැමිණි අවස්ථාවේ කොරෝනා රෝග ලක්ෂණ මතුවීම හේතුවෙන් සිය භාරයට ගත් බවයි. අනතුරුව ඔවුන් අංගොඩ ජාතික බෝවන රෝග විද්‍යායතනයට යොමු කෙරිණ. ඔවුන් දිවයිනේ රැඳී සිටි කාලය තුළදී සංචාරය කළ ස්ථාන පිළිබඳව විමර්ශනය කරන බව සෞඛ්‍ය අංශ සඳහන් කළේ ය."
    },
    {
        "content": "කොරෝනා ආසාදිත තවත් ලාංකික රෝගීන් තිදෙනෙකු අලුතින් හඳුනාගෙන ඇති බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා තහවුරු කළේය. ඒ අනුව ශ්‍රී ලංකාවේ කොරෝනා රෝගීන් සංඛ්‍යාව 05 දක්වා ඉහළ ගොස් තිබේ. නිවේදනයක් නිකුත් කරමින් රජයේ ප්‍රවෘත්ති දෙපාර්තමේන්තුව අලුතින් හඳුනාගත් රෝගීන් තිදෙනා පිළිබඳ මෙලෙස තොරතුරු ප්‍රකාශ කළේය."
    },
    {
        "content": "යුරෝපා රටවල් 8 කින් මෙරටට ගුවන් මගීන් රැගෙන ඒම ලබන 15 වැනිදා සිට සති 02ක කාලයක් තහනම් කිරීමට සිවිල් ගුවන් සේවා අධිකාරිය තීරණය කර තිබේ. එම රටවල් වන්නේ ප්‍රංශය, ස්පාඤ්ඤය, ජර්මනිය, ස්විට්සර්ලන්තය, ඩෙන්මාර්කය, නෙදර්ලන්තය, ස්විඩනය සහ ඔස්ට්‍රියාවයි. ඒ අනුව, ලබන 15 වැනිදා රාත්‍රි 11.59 සිට ලබන 29 වැනිදා මධ්‍යම රාත්‍රී 12 දක්වා කාලය තුළ අදාළ රටවල සිට ගුවන් මගීන් රැගෙන ඒම තහනම් වේ. මීට අමතරව හෙට සිට දකුණු කොරියාව , ඉතාලිය සහ ඉරානයේ සිට මෙරටට මගීන් රැගෙන ඒමෙන් වළකින ලෙස සියලු ගුවන් සමාගම්වලට දැනුම්දී ඇතැයි සිවිල් ගුවන් සේවා අධිකාරිය සඳහන් කළේ ය. සිවිල් ගුවන් සේවා අධිකාරියේ අධ්‍යක්ෂ ජනරාල් එච්.එම්.සී නිමල්සිරි මහතා සඳහන් කළේ, එම තීරණය හෙට සිට සති 02ක කාලයක් බලාත්මක බවයි. සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතාගේ උපදෙස් මත මෙම තීරණය ගෙන තිබේ."
    },
    {
        "content": "එස්.බී දිසානායක මහතා මෙම හෙළිදරව්ව කරනු ලැබුවේ, අද පැවති ශ්‍රී ලංකා පොදුජන පෙරමුණේ ප්‍රවෘත්ති සාකච්ඡාවකදී ය.\n මහ මැතිවරණයේ නාම යෝජනා කටයුතු 99%ක්ම අවසන් කර ඇති බව හිටපු පාර්ලිමේන්තු මන්ත්‍රී එස්.බී දිසානායක මහතා එහිදී ප්‍රකාශ කළේය. නාමයෝජනා කමිටුවේ ප්‍රධානියා ලෙස කටයුතු කරන්නේ ශ්‍රී ලංකා පොදුජන පෙරමුණේ ජාතික සංවිධායක බැසිල් රාජපක්ෂ මහතා බව එස්.බී දිසානායක මහතා කියා සිටියේය. ගියවර පරාජයට පත් වූ නුවරඑළිය, ත්‍රීකුණාමලය, අම්පාර සහ වව්නියාව දිස්ත්‍රික්ක ජයග්‍රහණය කිරීමට බලාපොරොත්තුවන බව ද ඔහු සඳහන් කළේය. එම දිස්ත්‍රික්ක හතරත් ජය ගතහොත් ඉතා පහසුවෙන් ආසන 137කට හෝ 138කට එහා ලබාගත හැකි බව හිටපු පාර්ලිමේන්තු මන්ත්‍රී එස්.බී දිසානායක මහතා වැඩිදුරටත් කියා සිටියේය."
    },
    {
        "content": "පොහොට්ටුව පාරේ ඇවිද්දවනවා කිව්ව අයත් පොහොට්ටුව සමග එකතු වී සිටින බව බැසිල් රාජපක්ෂ මහතා පවසයි. එහිදී වැඩිදුරටත් අදහස් දැක්වූ බැසිල් රාජපක්ෂ මහතා මෙසේ සඳහන් කළේය. “අර ඉංග්‍රීසි කියමනක් තියෙනවා YOU CAN FORGIVE NOT FORGET කියලා. අපිට ඕනේ කෙනෙක්ට සමාව දෙන්න පුළුවන් හැබැයි අපි අමතක කළ යුතු නෑ අපි අමතක කරන්නෙත් නෑ කියන එකත් අපි කියන්න ඕනේ.මොකද අපි අමතක කරොත් අපිට වෙච්ච දේ අපි 15 දි පැරදිච්ච දේ අපි හරි මගේ යන්නේ නෑ.” බැසිල් රාජපක්ෂ මහතා මෙම අදහස් පළ කළේ, පසුගියදා ගම්පහදී පැවති උත්සවයකදී ය."
    },
    {
        "content": "අද සිට නැවත දැනුම් දෙනතුරු දිවයිනේ සියලුම සිනමා ශාලා තාවකාලිකව වසා දැමීමට සංස්කෘතික කටයුතු අමාත්‍යාංශය පියවර ගෙන තිබේ. කොරෝනා වෛරසය පැතිරීම වැළැක්වීමේ අරමුණින් එම තීරණය ගෙන තිබේ."
    },
    {
        "content": "සපුගස්කන්ද, ඔබවත්ත ප්‍රදේශයේදී අයිස් මත්ද්‍රව්‍ය සමග සැකකරුවෙකු අත්අඩංගුවට ගෙන තිබේ. පොලීසිය පැවසුවේ අහංගම පදිංචි, 29 හැවිරිදි අදාළ සැකකරු සන්තකයේ තිබී අයිස් මත්ද්‍රව්‍ය ග්‍රෑම් 961 යි මිලි ග්‍රෑම් 60 ක් සිය භාරයට ගත් බවයි. ඔහු අද මහර මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ."
    },
    {
        "content": "ගෙවුණු දින කිහිපය තුළ පුද්ගලයින් 1524ක් නිරෝධායනයට යොමුකර ඇතැයි සීමාසහිත ගුවන් තොටුපොළ සහ ගුවන් සේවා සමාගම පවසයි. එහි අධ්‍යක්ෂ ෂෙහාන් සුමනසේකර මහතා පැවසුවේ මෙම ගුවන් මගීන් ඉරානය, ඉතාලිය සහ දකුණු කොරියාව යන රටවලින් පැමිණි අය බවයි. ඊයේ පස්වරුව වනවිට පමණක් අදාළ රටවලින් පැමිණි ගුවන් මගීන් 391 ක් නිරෝධායනය සඳහා පොළොන්නරුව, කන්දකාඩු නිරෝධායන මධ්‍යස්ථානයට සහ මඩකලපුව පෞද්ගලික විශ්වවිද්‍යාලය වෙත යොමු කර තිබේ. ඊයේ පස්වරුවේ තවත් ඉතාලියේ සිටි ශ්‍රී ලාංකික ගුවන් මගීන් 30 ක් රැගත් ඉටිහාඩ් ගුවන් සේවයේ ගුවන් යානයක් අබුඩාබි නුවර සිට කටුනායක ගුවන් තොටුපොළට පැමිණ තිබුණි. මේ අතර විදේශයන්හි සිට මෙරටට පැමිණ සිටින පුද්ගලයින් 4794ක් පිළිබඳව සෞඛ්‍ය බලධාරීන් විසින් සෞඛ්‍ය වෛද්‍ය නිලධාරීන් සහ මහජන සෞඛ්‍ය පරීක්ෂකවරුන් මගින් පසු විපරම් සිදු කරන බව ද අධ්‍යක්ෂ ජනරාල්වරයා සඳහන් කළේ ය. එසේ පසු විපරමට ලක්කරන පුද්ගලයන් අතර ශ්‍රී ලාංකිකයින් 3035ක් සහ චීන ජාතිකයින් 1153ක් වේ. මේ වනවිට රජයේ රෝහල් 17ක කොරෝනා වෛරසය ආසාදනය වී ඇති බවට සැක කෙරෙන 64 දෙනෙක් රඳවා සිටින බව ද විශේෂඥ වෛද්‍ය අනිල් ජාසිංහ මහතා සඳහන් කළේ ය. ඔහු පැවසුවේ, ඒ අතර දෙවැනි කොරෝනා රෝගියාගේ පවුලේ 08 දෙනෙකු සිටින අතර ඔවුන් IDH රෝහලේ රඳවා ඇති බවයි. මේ අතර කොරෝනා වෛරස් රෝගය පිළිබඳව වෛද්‍ය පරීක්ෂණ සිදුකරනු ලබන්නේ රජයේ රෝහල්වල පමණක් බව සෞඛ්‍ය අමාත්‍යංශය පවසයි. සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා පැවසුවේ පෞද්ගලික රෝහල්වලට ඒ සඳහා රජය අවසර දී නැති බවයි. මෙම පරීක්ෂණ රජයේ වෛද්‍ය පර්යේෂණ ආයතනය, ශ්‍රී ජයවර්ධනපුර විශ්වවිද්‍යාල වෛද්‍ය පීඨය, කරාපිටිය හා අනුරාධපුර ශික්ෂණ රෝහල් මගින් දැනට සිදුකෙරෙන අතර ඉදිරියේදී උතුරු කොළඹ රෝහලේදී එම පරීක්ෂණ සිදුකෙරෙනු ඇති."
    },
    {
        "content": "කොරෝනා බවට සැකපිට පෝලන්ත ජාතිකයින් 04 දෙනෙකු අංගොඩ ජාතික බෝවන රෝග විද්‍යායතනය ( IDH ) වෙත යොමුකර තිබේ. ගුවන් තොටුපොළ සෞඛ්‍ය අංශ පැවසුවේ අද පෙරවරුවේ විදෙස් ගතවීම සඳහා කටුනායක බණ්ඩාරනායක ගුවන් තොටුපොළට පැමිණි 04 දෙනෙකු කොරෝනා රෝග ලක්ෂණ මතුවීම හේතුවෙන් සිය භාරයට ගෙන ජාතික බෝවන රෝග විද්‍යායතනය වෙත යොමුකර කළ බවයි. ඔවුන් දිවයිනේ රැඳී සිටි කාලය තුළදී සංචාරය කළ ස්ථාන පිළිබඳව ද විමර්ශන සිදු කරන බව සෞඛ්‍ය අංශ සඳහන් කළේ ය."
    },
    {
        "content": "කොරෝනා වෛරස් රෝගය පිළිබඳව වෛද්‍ය පරීක්ෂණ සිදුකරනු ලබන්නේ රජයේ රෝහල්වල පමණක් බව සෞඛ්‍ය අමාත්‍යංශය පවසයි. සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා පැවසුවේ පෞද්ගලික රෝහල්වලට ඒ සඳහා රජය අවසර දී නැති බවයි. මෙම පරීක්ෂණ රජයේ වෛද්‍ය පර්යේෂණ ආයතනය, ශ්‍රී ජයවර්ධනපුර විශ්වවිද්‍යාල වෛද්‍ය පීඨය, කරාපිටිය හා අනුරාධපුර ශික්ෂණ රෝහල් මගින් දැනට සිදුකෙරෙන අතර ඉදිරියේදී උතුරු කොළඹ රෝහලේදී එම පරීක්ෂණ සිදුකෙරෙනු ඇති."
    },
    {
        "content": "විභාග කොමසාරිස් ජනරාල් සනත් බී. පූජිත මහතා සඳහන් කළේ, එම ප්‍රතිඵල අද නිකුත් කරන බවට පැතිරෙන ප්‍රචාර අසත්‍ය බවයි. එවැනි ප්‍රචාරයන්ට නොරැවටෙන ලෙස විභාග කොමසාරිස් ජනාරාල්වරයා ජනතාවට දැනුම් දෙයි. මේ අතර කොරෝනා වෛරසය ව්‍යාප්තිය හේතුවෙන් අධ්‍යයන පොදු සහතික පත්‍ර උසස් පෙළ විභාගය කල් දමන බවට පැතිර යන කට කථා ද අසත්‍ය බව විභාග කොමසාරිස් ජනරාල්වරයා ප්‍රකාශ කළේ ය."
    },
    {
        "content": "ඒ, වැඩබලන පොලිස්පතිවරයාගේ උපදෙස් මතයි. ඒ පිළිබදව ශබ්ද විකාශන යන්ත්‍ර මගින් ජනතාව දැනුවත් කරන්නැයි පොලිස්පතිවරයා සියලු පොලිස් ස්ථානාධිපතිවරුන්ට උපදෙස් දී තිබේ. එම නීති කඩ කරන පුද්ගලයින්ට එරෙහිව දැඩිව නීතිය ක්‍රියාත්මක කරන බව පොලිස් මාධ්‍ය ප්‍රකාශක, පොලිස් අධිකාරී ජාලිය සේනාරත්න මහතා සඳහන් කළේ ය. ඊට අමතරව රෝග නිරෝධායන ක්‍රියාවලියට බලපෑම් කරන පුද්ගලයින් වරෙන්තුවකින් තොරව අත්අඩංගුවට ගන්නා බව ද පොලිස් මාධ්‍ය ප්‍රකාශකවරයා පැවසී ය. ඒ, රෝග බෝ වීම හෝ පැතිරවීමට තුඩු දෙන ද්වේෂ සහගත ක්‍රියා සිදුකිරීම, රෝග නිරෝධායනයට බලපෑම් කිරීම මෙන්ම ජීවිත වලට අන්තරාදායක රෝගයක් පැතිරවීමට දායක වීම යන චෝදනා යටතේයි. රෝග නිරෝධායන හා වැළැක්වීමේ ආඥා පනත සහ දණ්ඩ නීති සංග්‍රහය යටතේ පවතින විධි විධාන වලට අනූකූලව එවැනි පුද්ගලයින්ට එරෙහිව ක්‍රියා කළ හැකි බව පොලිස් මාධ්‍ය ප්‍රකාශකවරයා සඳහන් කළේ ය."
    },
    {
        "content": "බස් රථවල රැගෙන යන මගීන් සංඛ්‍යාව සීමා කිරීම කෙරෙහි ලංකා ගමනාගමන මණ්ඩලයේ අවධානය යොමුව තිබේ. ඒ, ඊයේ පස්වරුවේ ප්‍රවාහන අමාත්‍යාංශ ලේකම්වරයාගේ ප්‍රධානත්වයෙන් පැවති සාකච්ඡාවකදී ය. ඒ යටතේ ආසන සංඛ්‍යාවට අමතරව තවත් සුළු මගීන් සංඛ්‍යාවක් පමණක් රැගෙන යනු ඇති. ලංකා ගමනාගමන මණ්ඩලයේ සාමාන්‍යාධිකාරී, ධාවන, ඒ.එච් පණ්ඩුක මහතා සඳහන් කළේ, ඒ හේතුවෙන් මගී ප්‍රවාහනය සඳහා බස් රථ වැඩි ප්‍රමාණයක් යෙදවීමට අපේක්ෂා කරන බවයි. ඊට අමතරව සියලු රියැදුරන්ට සහ රිය සහායකයින්ට මුව ආවරණ ලබාදීමට ද එහිදී තීරණය කළ බව ඔහු සඳහන් කළේ ය. ඉදිරියේදී ඒ සඳහා අවශ්‍ය කටයුතු සිදුකෙරෙනු ඇති. ලංකා ගමනාගමන මණ්ඩලය එම තීරණ ගෙන ඇත්තේ කොරෝනා ව්‍යාප්තිය පාලනය කිරීමේ අරමුණින් ය."
    },
    {
        "content": "වව්නියාව, පම්පෙමඩු නිරෝධායන මධ්‍යස්ථානය දක්වා මගීන් රැගෙන ගොස් නැවත කොළඹ බලා පැමිණෙමින් සිටි බස් රථයක් කැකිරාව, හොරපොල ප්‍රදේශයේදී අනතුරකට ලක්ව තිබේ. පොලීසිය සඳහන් කළේ, අද උදෑසන 5ට පමණ මෙම අනතුරව සිදුව ඇති බවයි. බස් රථයේ රියැදුරුට බස් රථය පාලනය කරගැනීමට නොහැකිව මාර්ගයෙන් ඉවතට පැන විදුලි රැහැන් කණු 03ක ගැටී ඇති බව පොලීසිය ප්‍රකාශ කළේ ය. පොලීසිය සඳහන් කළේ, අනතුර සිදුවන අවස්ථාවේ රියැදුරු පමණක් බස් රථයේ සිට ඇති බවත් අනතුරින් ඔහුට කිසිදු තුවාලයක් සිදුව නොමැති බවයි."
    },
    {
        "content": "කොරෝනා වෛරසය සම්බන්ධ සියලු තොරතුරු ඔබ වෙත ඉදිරිපත් කිරීම සඳහා News 1st නව වෙබ් අඩවියක් සකස් කර තිබේ. www.coronavirus.lk යනු එහි ලිපිනයයි. ශ්‍රී ලංකාවට අදාළ වන කොරෝනා සම්බන්ධ පුවත්, තොරතුරු, අලුත් සංඛ්‍යා ලේඛන මෙම වෙබ් අඩවියේ ඇතුළත් වේ. ලොව පුරා කෙරෝනා ව්‍යාප්තිය පිළිබඳව විවිධ තොරතුරු ගෙන එමින් ජාත්‍යන්තර වෙබ් අඩවි රැසක් ක්‍රියාත්මක වේ. ඒ අනුව යමින් ශ්‍රී ලාංකිකයින්ට නිවැරදි තොරතුරු ලබා ගැනීමට පහසුකම් සැලසීම සඳහා මෙම නව වෙබ් අඩවිය සකස් කිරීමට News 1st තීරණය කළේ ය."
    },
    {
        "content": "සිරස මාධ්‍ය ජාලයේ සංවිධායකත්වයෙන් සියලු රටවැසියන්ට සෙත් පතා රතන සූත්‍ර සජ්ඣායනය අද පස්වරු 5 ට ආරම්භ කිරීමට කටයුතු යොදා තිබේ. ඒ, කැලණිය රජමහ විහාරස්ථානයේදී ය."
    },
    {
        "content": "සජිත් ප්‍රේමදාස මහතා මෙම අදහස් පළ කළේ, සමගි ජන බලවේගයේ පක්ෂ කාර්යාලයේ පැවති මාධ්‍ය හමුවකදීයි."
    },
    {
        "content": "සජිත් ප්‍රේමදාස මහතා මේ බව සඳහන් කළේ, අවිස්සාවේල්ලේ පැවති ජන හමුවකට එක්වෙමිනි."
    },
    {
        "content": "මෙරටින් සොයාගත් සියලුම කොරෝනා (COVID-19) ආසාදිතයින් ප්‍රතිකාර සඳහා අංගොඩ බෝවන රෝග විද්‍යායතන (IDH ) ⁣රෝහලට ඇතුළත් කර තිබේ. මේ වනවිට මෙරටින් තහවුරු කරගෙන වෛද්‍ය ප්‍රතිකාර ලබන කොරෝනා රෝගීන් ගණන 10ක් බව සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා පවසයි."
    },
    {
        "content": "කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් අද පස්වරුවේ ඒ බව නිල වශයෙන් දැනුම් දුන්නේ ය."
    },
    {
        "content": "එහි ජ්‍යෙෂ්ඨ නිලධාරියෙකු සඳහන් කළේ, රටේ ව්‍යාප්ත වෙමින් පවතින කොරොනා තත්ත්වය හේතුවෙන් රැඳවියන් ආරක්ෂා කිරීමේ අරමුණින් මෙම පියවර ගත් බවයි. මීට පෙර බන්ධනාගාර රැඳවියක් බැලීමට අමුත්තන් තිදෙනෙකුට අවස්ථාව දී තිබු බව ද ඔහු සඳහන් කළේ ය."
    },
    {
        "content": "ඒ අනුව මේ වන විට මෙරටින් වාර්තා වන කොරෝනා ආසාදිතයින් සංඛ්‍යාව 10කි. රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් පවසන්නේ, 56 හැවිරිදි කාන්තාවකට සහ 17 හැවිරිදි ගැහැනු දරුවෙකුට කොරෝනා ආසාදනය වී ඇතැයි තහවුරු වී ඇති බවයි."
    },
    {
        "content": "ඒ අනුව වනජීවි සංරක්ෂණ දෙපාර්තමේන්තුව යටතේ පවතින යාල වනෝද්‍යානය ඇතුළු සියලු වනෝඋද්‍යානත්, මිරිස්ස, සහ කල්පිටිය ඩොල්ෆින් මසුන් නැරඹීමේ මධ්‍යස්ථානයත් එම කාලය තුළ වසා තැබෙනු ඇති. මීට අමතරව වන සංරක්ෂණ දෙපාර්තමේන්තුව යටතේ පාලනය වන සිංහරාජය, රිවස්ටන්, කන්එළිය, මහනුවර උඩවත්ත කැලේ සහ හබරණ හුරුළු රක්ෂිතය ද වසා තැබෙන බව වන සංරක්ෂණ දෙපාර්තමේන්තුව සඳහන් කළේ ය."
    },
    {
        "content": ":  රාජ්‍ය පරිපාලන හා ස්වදේශ කටයුතු අමාත්‍ය ජනක බණ්ඩාර තෙන්නකෝන් මහතා සඳහන් කළේ, කොරෝනා ව්‍යාප්තිය සැළකිල්ලට ගෙන එම තීරණය ගත් බවයි. ලබන සඳුදා එලෙස නිවාඩු දිනයක් ලෙස නම් කර ඇත්තේ කොරෝනා මැඩලීම සඳහා රාජ්‍ය ආයතන සුදානම් කරවීමේ සහ රෝගය පාලනය කිරීමේ අරමුණිනි. එම දිනය විනෝද චාරිකා සඳහා භාවිත නොකර, රජය ගෙනයන කොරෝනා නිරෝධායන වැඩපිළිවෙළට සහාය වීම සඳහා භාවිත කරන්නැයි අමාත්‍යවරයා ඉල්ලීමක් කළේ ය. රාජ්‍ය ආයතන, කොරෝනා මර්දන වැඩපිළිවෙළ සඳහා සූදානම් කරවීමේ විශේෂ සාකච්ඡාවක් හෙට පැවැත්වේ. පවතින තත්ත්වය තුළ සේවක සහ මහජන ආරක්ෂාව සුරක්ෂිත වන අයුරින් ආයතන පවත්වාගෙන යාම සම්බන්ධයෙන් එහිදී තීරණයක් ගනු ඇති."
    },
    {
        "content": "විදේශ සබඳතා අමාත්‍යංශය නිවේදනයක් නිකුත් කරමින් පවසන්නේ, වෛද්‍ය උපදෙස් මත මේ වනවිට නිසි ක්‍රියාමාර්ග ගෙන ඇති බවයි. අදාළ නිලධාරිනිය සිකුරාදා සිට ස්වයං නිරෝධායනයකට ද යටත් කර ඇති අතර ඇය සමග අදාළ කාලසීමාවේ රාජකාරි කළ කාර්ය මණ්ඩලය ද ස්වයං නිරෝධායනය කිරීමට උපදෙස් දී ඇතැයි, අදාළ නිවේදනයේ වැඩිදුරටත් සඳහන් ය."
    },
    {
        "content": "එහි මහජන සෞඛ්‍ය පිළිබඳ නියෝජ්‍ය අධ්‍යක්ෂ ජෙනරාල් විශේෂඥ වෛද්‍ය පබා පලිහවඩන මහත්මිය සඳහන් කළේ, මහජන සෞඛ්‍ය පරීක්ෂකවරුන් හා සෞඛ්‍ය වෛද්‍ය නිලධාරීන් මාර්ගයෙන් එම සොයා බැලීම් ක්‍රියාත්මක බවයි. මේ වනවිට මෙරටින් වාර්තා වන කොරෝනා ආසාදිතයින් සංඛ්‍යාව 10 කි. ඒ ඊයේ දිනයේ තවත් කොරෝනා අසාදිතයින් 5 දෙනෙකු හඳුනා ගැනීමත් සමගයි. සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා සඳහන් කළේ, කන්දකාඩු නිරෝධායන මධ්‍යස්ථනෙයෙන් සහ කුරුණෑගල රෝහලෙන් කොරෝනා අසාධිතයින් දෙදෙනෙකු ඊයේ සොයාගත් බවයි. ඊට අමතරව 42 හැවිරිදි කොරෝනා ආසාදිත තවත් පුද්ගලයෙකු පොළොන්නරුව රෝහළේ ප්‍රතිකාර ලබන අතර ඔහු ඉතාලියේ සිට පැමිණ කන්දකාඩු නිරෝධායන මධ්‍යස්ථානය වෙත යොමුකළ අයෙක් බව රජයේ ප්‍රවෘත්ති දෙපාර්තමේන්තුව පවසයි.. කාන්තාවකට සහ ගැහැනු ළමයෙකුට ද කොරෝනා අසාදනය වී ඇති බව ඊයේ පස්වරුවේ හඳුනා ගැනිණ. පසුගිය 07 වැනි දා ඉතාලියේ සිට පැමිණි එම කාන්තාව මේ වන විට අයි ඩී එච් රොහළේ ප්‍රතිකාර ලබමින් සිටී. කොරෝනා ආසාධිත 17 හැවිරිදි ගැහැනු ළමයා කලින් තහවුරු කරගත් කොරෝනා ආසාදිතයෙකුගේ ඥාතියෙකු බව රජයේ ප්‍රවෘත්ති දෙපාර්තමේන්තුව පවසයි. ඔවුන්ට විශේෂ වෛද්‍ය කණ්ඩායම්වල අධීක්ෂණය යටතේ ප්‍රතිකාර ලබා දෙන බව සෞඛ්‍ය අමාත්‍යංශය පැවසී ය. මේ අතර කොරෝනා වෛරසය වැළඳී ඇති බවට සැකකෙරෙන රෝගීන් 110 දෙනෙකුට අධික පිරිසක් මේ වනවිට අංගොඩ බෝවන රෝග විද්‍යායතය ඇතුළු රෝහල් කිහිපයක ප්‍රතිකාර ලබන බව සෞඛ්‍ය අමාත්‍යංශය සඳහන් කළේ ය. කොරෝනා ආසාදිත පුද්ගලයින්, සෞඛ්‍ය අමාත්‍යංශය, IDH"
    },
    {
        "content": "එම රටවල් වන්නේ ප්‍රංශය, ස්පාඤ්ඤය, ජර්මනිය, ස්විට්සර්ලන්තය, ඩෙන්මාර්කය, නෙදර්ලන්තය, ස්විඩනය සහ ඔස්ට්‍රියාවයි. ඒ අනුව ලබන 29 වැනිදා මධ්‍යම රාත්‍රී 12 දක්වා කාලය තුළ අදාළ රටවල සිට ගුවන් මගීන් රැගෙන ඒම තහනම් වනු ඇති. මේ වනවිට දකුණු කොරියාව, ඉතාලිය සහ ඉරානයේ සිට මෙරටට මගීන් රැගෙන ඒමෙන් වළකින ලෙස සියලු ගුවන් සමාගම්වලට දැනුම්දී ඇතැයි, සිවිල් ගුවන් සේවා අධිකාරිය සඳහන් කළේ ය."
    },
    {
        "content": "එම කාර්යාල වන්නේ ඉතාලිය ,ඉරානය,දකුණු කොරියාව,ප්‍රංශය ,ස්පාඤ්ඤය, ජර්මනිය, ස්විට්සර්ලන්තය, ඩෙන්මාර්කය, නෙදර්ලන්තය, ස්විඩනය හා ඔස්ට්‍රියාවයි ලොව පුරා විවිධ රටවල් පනවා ඇති ගුවන් ගමන් තහනම් හේතුවෙන් මේ පියවර ගත් බව විදේශ සබඳතා අමාත්‍යංශය සඳහන් කළේ ය."
    },
    {
        "content": "එම දෙපාර්තමේන්තුව සඳහන් කළේ, බස්නාහිර, සබරගමුව සහ මධ්‍යම පළාත්වලත් ගාල්ල , මාතර සහ කුරුණෑගල දිස්ත්‍රික්කවලට ඇතැම් ස්ථානවලට අද පස්වරුවේ වැසි හෝ ගිඟුරුම් සහිත වැසි ඇතිවිය හැකි බවයි. ගිඟුරුම් සහිත වැසි සමග තාවකාලිකව තද සුළං ද ඇතිවිය හැකි බව කාලගුණ විද්‍යා දෙපාර්තමේන්තුව පවසයි."
    },
    {
        "content": "එහි කොමසාරිස් ජනරාල් එම්.ජේ .ඩබ්ලිව් තෙන්නකෝන් මහතා සඳහන් කළේ, කොරොනා වෛරස් ව්‍යාප්තිය පාලනය කිරීමේ අරමුණින් මෙම පියවර ගැනීමට බලාපොරොත්තු වන බවයි. ඇප නියම වුවත් එම මුදල් ගෙවීමට නොහැකි රැඳවියන් සිටීම හේතුවෙන් බන්ධනාගාරවල දැඩි තදබදයක් පවතී. එලෙස ඇප නියමව සිටින රැඳවියන් සම්බන්ධයෙන් වාර්තාවක් සකස් කරන බව තෙන්නකෝන් මහතා සඳහන් කළේ ය. මේ අතර අනුරාධපුර සහ මීගමුව බන්ධනාගාරවලින් කොරොනා බවට සැක සහිත රැඳවියන් දෙදෙනකු හඳුනාගෙන තිබේ. බන්ධනාගාර කොමසාරිස් ජනරාල් එම්.ජේ. ඩබ්ලිව්. තෙන්නකෝන් මහතා ප්‍රකාශ කළේ, ඔවුන් අනුරාධපුර ශික්ෂණ රෝහලට සහ කන්දකාඩු නිරෝධායන මධ්‍යස්ථානයට යොමු කළ බවයි. මීට අමතරව බන්ධනාගාරවල සියලු නිලධාරීන්ට මුව ආවරණ ලබාදීමට ද තීරණය කර තිබේ."
    },
    {
        "content": "ඉන් රෝගීන් 45 දෙනෙකු ප්‍රතිකාර ලබන්නේ අංගොඩ බෝවන රෝග විද්‍යායතනයේයි. මීගමුව රෝහලේ 15 ක්, කුරුණෑගල ශික්ෂණ රෝහලේ 14 ක් සහ ගම්පහ දිස්ත්‍රික් රෝහලේ 13 දෙනෙකු ප්‍රතිකාර ලබමින් සිටිති. පොළොන්නරු සහ රත්නපුර රෝහල්වල ප්‍රතිකාර ලබන සැක සහිත රෝගීන් සංඛ්‍යාව 12 කි. රිජ්වේ ආර්යා ළමා රෝහලේ කොරෝනා බවට සැක සහිත ළමුන් 4 දෙනෙක් ප්‍රතිකාර ලබමින් සිටිති. මෙරටින් වාර්තා වන සමස්ත කොරෝනා ආසාදිතයින් සංඛ්‍යාව 10 ක්. බොරැල්ල වෛද්‍ය පර්යේෂණායතනය සඳහන් කළේ කොරෝනා රෝගීන්ගේ බවට සැක කෙරෙන සාම්පල 28 ක් ඊයේ පරීක්ෂාවට ලක් කළ බවයි. අදාළ අංශවල බලධාරීන්ගේ සහභාගීත්වයෙන් කොරෝනා ව්‍යාප්තිය පාලනය සම්බන්ධ වත්මන් තත්ත්වය පිළිබඳ ජනතාව දැනුවත් කිරීමේ ඒකාබද්ධ ශ්‍රව්‍ය දෘශ්‍ය මාධ්‍ය සංවාදමය වැඩසටහනක් අද පෙරවරුවේ පැවැත්විණ. නිරෝධායන ක්‍රියාවලිය ආරම්භයට පෙර ඉතාලිය වැනි රටවලින් පැමිණ නිවෙස්වල සිටින පුද්ගලයින් හරහා රෝගය ව්‍යාප්ත වීමේ අවදානමක් ඇතැයි එහිදී අදහස් දක්වමින් සෞඛ්‍ය සේවා අධ්‍යක්ෂ ජනරාල්, විශේෂඥ වෛද්‍ය අනිල් ජාසිංහ මහතා සඳහන් කළේ ය. දිවයින පුරා නිරෝධායන මධ්‍යස්ථාන 10 ක් මේ වන විට ස්ථාපනය කර ඇතැයි යුද හමුදාපති ලුතිනන් ජෙනරාල් ශවේන්ද්‍ර සිල්වා මහතා සඳහන් කළේ ය. අංගොඩ බෝවන රෝග විද්‍යායතනයේ කායික රෝග පිළිබද විශේෂඥ වෛද්‍ය ආනන්ද විජේවික්‍රම මහතා, කොරෝනා වෛරසය සම්බන්ධයෙන් එහිදී විද්‍යාත්මක පැහැදිලි කිරීමක් සිදු කළේ ය. කොරෝනා වෛරසයෙන් ආරක්ෂාවීම පිළිබඳව එම සංවාදයේදී ජනතාව දැනුවත් කරනු ලැබුවේ, සෞඛ්‍ය අමාත්‍යංශයේ මහජන සෞඛ්‍ය පිළිබඳ නියෝජ්‍ය අධ්‍යක්ෂ ජනරාල් විශේෂඥ වෛද්‍ය පබා පළිහවඩන මහත්මිය විසිනි."
    },
    {
        "content": "ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ ලේකම් මහේන්ද්‍ර බාලසූරිය මහතා සඳහන් කළේ, විදෙස් රටවලවල සිට මෙරටට පැමිණි පුද්ගලයින් අධික්ෂණය කිරීම සදහා ඔවුන් යොදවා ඇති බවයි."
    },
    {
        "content": "මෙරට කොරෝනා ආසාදිත 11වැනියා ලෙස ජර්මනියේ සිට පැමිණි 45 හැවිරිදි පුද්ගලයෙකු හඳුනා ගෙන තිබේ."
    },
    {
        "content": "සිරස මාධ්‍ය ජාලය එය සංවිධානය කරන්නේ රටවැසියන් ආරක්ෂා කිරීම සඳහා ආගමික ආශිර්වාද ලබාගැනීමේ අරමුණිනි. මේ අතර කොළඹ අගදරගුරු අතිඋතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන් අගදරගුරු මැදුරේ පැවති ඉරුදින දිව්‍ය පූජාව සජීවීව විකාශය කිරීමට ද සිරස මාධ්‍ය ජාලය කටයුතු කළේ ය."
    },
    {
        "content": "හෙට රාත්‍රියේ සිට බ්‍රිතාන්‍ය, බෙල්ජියම සහ නොර්වේ සිට මෙරටට පියාසර කරන සියලු ගුවන් ගමන් සති 02කට අත්හිටුවන බවට සිවිල් ගුවන් සේවා අධිකාරිය සඳහන් කළේ ය. ඒ, කෙරෝනා වෛරසය සීඝ්‍රයෙන් පැතිරයාම පාලනය කිරීමේ අරමුණින්ය."
    },
    {
        "content": "1.  ඉතාලියේ සිට පැමිණ කන්දකාඩු නිරෝධායන මධ්‍යස්ථානයට යොමුකළ තවත් 07 දෙනෙකුට කොරෝනා ආසාදනය වී ඇති බව තහවුරු වී ඇත. 2.  : කොරෝනා වෛරසය පිළිබඳ මහජනතාවට අවශ්‍ය විමසීම් හා තොරතුරු දැනුම් දීමට 117 යන හදිසි දුරකතන අංකයක් ක්‍රියාත්මක බව ජනාධිපති කාර්ය බලකාය ඒකකය නිවේදනය කර ඇති බව රජයේ ප්‍රවෘත්ති දෙපාර්තමේන්තුව සඳහන් කළේ ය. 3.  : කො⁣රෝනා (COVID-19) මර්දනය පිළිබඳව සාක් රාජ්‍ය නායකයින් අතර වීඩියෝ සාකච්ඡාවක් ඊයේ පැවැත්විණි. 4.  ට: ඊයේ දහවල් සිට ප්‍රංශය, ජර්මනිය, ඩෙන්මාර්කය, ස්පාඤ්ඤය, ස්වීඩනය,බෙන්ජියම , නෝර්වේ ,බ්‍රිතාන්‍ය ඇතුළු රටවල් 11 කින් දිවයිනට පැමිණෙන සියලු මගීන් නිරෝධායනයට යොමු කෙරෙන බව ගුවන් තොටුපොළ පාලනාධිකාරිය ප්‍රකාශ කර තිබේ. 1.   : කොරෝනා ව්‍යාප්තිය මර්දනයට වහාම ක්‍රියාත්මක වන පරිදි දැඩි සීමා පැනවීමට ස්පාඤ්ඤය සහ ප්‍රංශය පියවර ගෙන තිබේ.."
    },
    {
        "content": "මෙම ඉල්ලීම සිදු කර ඇත්තේ, මේ වනවිට පවතින කොරෝනා වෛරසය පැතිරීමේ අවදානම් තත්ත්වය හේතුවෙනි."
    },
    {
        "content": "ජාතික මැතිවරණ කොමිසන් සභාව පැවසුවේ, හෙට නිවාඩු දිනයක් ලෙස ප්‍රකාශයට පත් කිරීම හේතුවෙන් එම තීරණය ගත් බවයි. මහමැතිවරණයට අදාළ තැපැල් ඡන්ද අයදුම් පත් භාරගැනීම පසුගිය 6 වැනිදායින් ආරම්භ විය. මේ අතර සති දෙකක කාලයක් තුළ දේශීය වන්දනා ගමන්, සංචාර සහ චාරිකා නතර කරන්නැයි, බුද්ධ ශාසන හා සංස්කෘතික කටයුතු අමාත්‍යංශය ජනතාවට දැනුම් දෙයි. නිවේදනයක් නිකුත් කරමින් අමාත්‍යංශය සඳහන් කළේ, කොරෝනා ව්‍යාප්තිය සැළකිල්ලට ගනිමින් එම තීරණය ගත් බවයි."
    },
    {
        "content": "ඒ, කෙරෝනා වෛරසය සීඝ්‍රයෙන් පැතිරයාම වැළැක්වීමේ අරමුණින්ය."
    },
    {
        "content": "රථ වාහන හා මාර්ග ආරක්ෂාව භාර නියෝජ්‍ය පොලිස්පති, නීතිඥ අජිත් රෝහණ මහතා මේ බව පැවසුවේ අද පස්වරුවේ පැවති ප්‍රවෘත්ති සාකච්ඡාවකදී ය. කොරෝනා සම්බන්ධයෙන් තොරතුරු දැනුම්දීම සඳහා පොලීසිය දුරකතන අංක කිහිපයක් ද හදුන්වා දී ඇතැයි අජිත් රෝහණ මහතා සඳහන් කළේ ය. ඒ, දුරකතන අංක නම්, 0112444480 , 0112444481, 0115978730, 0115978734 , 0115978720 විද්‍යුත් තැපැල් ලිපිනය"
    },
    {
        "content": "රියැදුරු බලපත්‍ර ලබා ගැනීමේ ප්‍රායෝගික පරීක්ෂණ හෙට දින අත්හිටුවන බව මෝටර් රථ ප්‍රවාහන කොමසාරිස් ජනරාල්වරයා ප්‍රකාශ කළේ ය. ඒ, කෙරෝනා වෛරසය සීඝ්‍රයෙන් පැතිරයාම වැළැක්වීමේ අරමුණින්ය."
    },
    {
        "content": "කො⁣රෝනා (COVID-19) මර්දනය පිළිබඳව සාක් රාජ්‍ය නායකයින් අතර වීඩියෝ සාකච්ඡාවක් මේ වනවිට පැවැත්වේ. ඒ සඳහා එක් වූ ජනාධිපති ගෝඨාභය රාජපක්ෂ මහතා ද සිය අදහස් පළ කළේය."
    },
    {
        "content": "හෙට දින රජයේ සහ බැංකු, මෙන්ම වෙළෙඳ නිවාඩුව ප්‍රකාශයට පත් කිරීමේ තීරණයේ වෙනසක් නොමැති බව රජයේ ප්‍රවෘත්ති දෙපාර්තමේනතුව නිවේදනයක් නිකුත් කරමින් දන්වා සිටී. එමෙන්ම අත්‍යවශ්‍ය සේවා බාධාවකින් තොරව පවත්වාගෙන යන ලෙසත්, තොග සහ සිල්ලර වෙළෙඳ සැල් විවෘතව තබන ලෙසත් එම නිවේදනයේ සඳහන් ය."
    },
    {
        "content": "කොරෝනා වෛරසය පිළිබඳ මහජනතාවට අවශ්‍ය විමසීම් හා තොරතුරු දැනුම් දීමට 117 යන හදිසි දුරකතන අංකයක්  ක්‍රියාත්මක බව ජනාධිපති කාර්ය බලකාය ඒකකය නිවේදනය කර ඇති බව රජයේ ප්‍රවෘත්ති දෙපාර්තමේන්තුව සඳහන් කළේ ය. නිවේදනයක් නිකුත් කරමින් රජයේ ප්‍රවෘත්ති දෙපාර්තමේන්තුව සඳහන් කරන්නේ එම දුරකතන අංකය අද රාත්‍රී 8.00 න් පසුව විවෘතව පවතින බවයි."
    },
    {
        "content": "සෞඛ්‍ය සේවාවට අයත් සියලු සේවාවන් අත්‍යවශ්‍ය සේවා ලෙසට පවත්වාගෙන යා යුතු බැවින් හෙට දිනය සෞඛ්‍ය සේවකයින් සඳහා නිවාඩු දිනයක් නොවන බව සෞඛ්‍ය අමාත්‍යාංශය නිවේදනය කර තිබේ."
    },
    {
        "content": "මේ අනුව මුළු ආසාදිතයින් සංඛ්‍යාව 18 කි."
    },
    {
        "content": "ජාතික මැතිවරණ කොමිසම හා සෞඛ්‍ය සේවා අධ්‍යක්ෂ ජනරාල්වරයා ඇතුළු සෞඛ්‍ය අමාත්‍යාංශ නිලධාරීන් අතර සාකච්ඡාවක් අද පැවැත්වේ. ඒ, රාජගිරියේ පිහිටි ජාතික මැතිවරණ කොමිසන් සභා කාර්යාලයේදී ය. මැතිවරණ කොමිසන් සභාවේ කොමසාරිස් ජනරාල් සමන් ශ්‍රී රත්නායක මහතා සඳහන් කළේ, මහ මැතිවරණය ආශ්‍රිත කටයුතුවලදී මැතිවරණ නිලධාරීන්ට කොරෝනා වෛරසයෙන් වන බලපෑම පිළිබඳව ගත යුතු ක්‍රියාමාර්ග සම්බන්ධයෙන් මෙහිදී සාකච්ඡා කිරීමට නියමිත බවයි. මීට අමතරව කොරෝනා ව්‍යාප්තියත් සමග මැතිවරණ ප්‍රචාරක කටයුතුවලදී ගත යුතු ක්‍රියාමාර්ග පිළිබඳව ද මෙහිදී අවධානය යොමු කිරීමට සැලසුම් කර තිබේ."
    },
    {
        "content": "මාර්තු 10 දිනට පෙර ලංකාවට පැමිණි පුද්ගලයින් නිරෝධායනය කිරීමේ කටයුතු මේ වනවිට ගෘහස්ත මට්ටමින් ක්‍රියාත්මක බව සෞඛ්‍ය අමාත්‍යාංශය පවසයි. සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා පැවසුවේ එලෙස පැමිණි පුද්ගලයින් 4405 ක් සම්බන්ධයෙන් පසුවිපරම් සිදුකරන බවයි. ඒ අතර ලාංකිකයින් 2769 ක් හා චීන ජාතිකයින් 1120 ක් වන බව ඔහු පැවසුවේ ය. එසේම පන්සල්, පල්ලි හා කෝවිල්වල පැවැත්වෙන විවිධ ආගමික උත්සව සඳහා යාමෙන් වළකින ලෙසත් එම ස්ථානවලට දෑත් සේදීම සඳහා සබන් හා විෂබීජනාශක ද්‍රවණයන් තැබීමට පියවර ගන්නා ලෙසත් සෞඛ්‍ය සේවා අධ්‍යක්ෂ ජනරාල්වරයා ඉල්ලා සිටී. මේ අතර යුද හමුදාපති ලුතිනන් ජෙනරාල් ශවේන්ද්‍ර සිල්වා මහතා සඳහන් කළේ, විදේශිකයින් ඇතුළු පුද්ගලයින් 1700කට අධික පිරිසක් දිවයින පුරා නිරෝධායන මධ්‍යස්ථාන 12 කට යොමුකර ඇති බවයි. එසේම කොරෝනා වෛරසය පිළිබඳ මහජනතාවට අවශ්‍ය විමසීම් හා තොරතුරු දැනුම් දීම සඳහා 117 යන දුරකතන අංකය දැනුම් දී තිබේ."
    },
    {
        "content": "මහ මැතිවරණය වෙනුවෙන් ජාතික ජන බලවේගය නාම යෝජනා සඳහා අත්සන් තබා තිබේ."
    },
    {
        "content": "අන්තර් පළාත් පෞද්ගලික බස් රථ විෂබීජහරණය අද උදෑසන ආරම්භ කෙරිණි. ජාතික ගමනාගමන කොමිසන් සභාවේ අධ්‍යක්ෂ ජනරාල් කමාන්ඩර් නිලාන් මිරැන්ඩා මහතා පැවසුවේ බැස්ටියන් මාවත බස් නැවතුම්පොළේදී එම කටයුතු පැවැත්වෙන බව ය. කොරෝනා වෛරසය ව්‍යාප්ත වීම අවම කිරීම මෙහි අරමුණ යි."
    },
    {
        "content": "කෞතුකාගාර දෙපාර්තමේන්තුවට අයත් කෞතුකාගාර 11ක් අද සිට තාවකාලිකව වසා තැබීමට පියවර ගෙන තිබේ. ඒ, කොරෝනා වෛරසය ව්‍යාප්තවීමේ අවදානම හේතුවෙන් ය."
    },
    {
        "content": "අත්‍යවශ්‍ය සේවා සඳහා පමණක් ජාතික අක්ෂි රෝහලට පැමිණෙන ලෙසට සෞඛ්‍ය බලධාරීන් ජනතාවගෙන් ඉල්ලීමක් කර තිබේ. ඒ, කොරෝනා වෛරසය ව්‍යාප්තවීම සීමා කිරීමේ අරමුණිනි ."
    },
    {
        "content": "කොරෝනා වෛරසය සඳහා ප්‍රසිද්ධ කර ඇති ආයුර්වේද වට්ටෝරුවලට නොරැවටෙන්නැයි ආයුර්වේද කොමසාරිස් ජනතාවගෙන් ඉල්ලීමක් කරයි."
    },
    {
        "content": "රියැදුරු බලපත්‍ර නිකුත් කිරීම ඇතුළු සියලු කටයුතු ලබන 31 වන දා දක්වා අත්හිටුවන බව රජයේ ප්‍රවෘත්ති දෙපාර්තමේන්තුව සඳහන් කරයි."
    },
    {
        "content": "ඒ සඳහා හොඳම නිදසුන වශයෙන් හඳුන්වා දෙමින් ඔහු පෙන්වා දුන්නේ, මුදල් ආර්ථික ප්‍රතිපත්ති හා සංවර්ධන අමාත්‍යාංශය වෙනුවෙන් මුදල් ලේකම් එස්. ආර්. ආටිගල මහතා නිකුත් කළ 2020.03.10 චක්‍රලේඛනයයි. එම චක්‍රලේඛනය සම්පුර්ණයෙන්ම ව්‍යවස්ථා විරෝධී නීති විරෝධී චක්‍රලේඛනයක් බව ඔහු සඳහන් කළේය. ඔහු මේ බව සඳහන් කළේ, සමගි ජන බලවේගය මූලස්ථානයේ අද පැවති මාධ්‍ය හමුවකදී ය. එහිදී වැඩිදුරටත් අදහස් දැක්වූ පාඨලී චම්පික රණවක මහතා.."
    },
    {
        "content": "මෙවර අ.පො.ස උසස් පෙළ විභාගය හා 5 ශ්‍රේණියේ ශිෂ්‍යත්ව විභාගය සඳහා අයැදුම්පත් කැඳවීමේ අවසන් දිනය මාර්තු 31 දක්වා දීර්ඝ කර තිබේ. විභාග දෙපාර්තමේන්තුව සඳහන් කළේ, මෙතෙක් අයැදුම් කිරීමට නොහැකි වූ අපේක්ෂකයින්ට Online ක්‍රමය ඔස්සේ පමණක් අයැදුම් කළ හැකි බවයි. මේ අතර ශ්‍රී ලංකා විභාග දෙපාර්තමේන්තුව මගින් 2020 මාර්තු මාසය තුළදී පැවැත්වීමට නියමිත තිබු විභාග දින නියමයක් නොමැතිව කල්දමා ඇති බව විභාග දෙපාර්තමේන්තුව පවසයි. රජයේ ප්‍රවෘත්ති දෙපාර්තමේන්තුව නිකුත් කළ නිවේදනයක දැක්වෙන්නේ, නැවත විභාග පැවැත්වෙන දින පසුව දැනුම් දෙනු ලබන බවයි."
    },
    {
        "content": "කොරෝනා වෛරසය සම්බන්ධයෙන් සමාජ මාධ්‍ය ඔස්සේ අසත්‍ය ප්‍රචාර පැතිර වූ තරුණයින් දෙදෙනෙකු අත්අඩංගුවට ගත් බව නියෝජ්‍ය පොලිස්පති නීතීඥ අජිත් රෝහන මහතා පවසයි. ඔහු සඳහන් කළේ, තව ත් 40 දෙනෙකු අත්අඩංගුවට ගැනීම සම්බන්ධයෙන් පරීක්ෂණ ආරම්භ කර ඇති බවය."
    },
    {
        "content": "ඔහු මේ බව පැවසූවේ, රජයේ ප්‍රවෘත්ති දෙපාර්තමේන්තුවේ දැන් පැවැත්වෙන මාධ්‍ය හමුවේදීය. කොරෝනා වෛරසය ව්‍යාප්තිය පාලනය කිරීමේ අරමුණින් රජයේ ආයතන හා පොදු ස්ථානවල විෂබීජ හරණය කිරීම හේතුවෙන් රජය විසින් අද දිනය නිවාඩු දිනයක් ලෙස ප්‍රකාශයට පත් කරණු ලැබිණි."
    },
    {
        "content": "ඔවුන් එම ඉල්ලීම කර තිබෙන්නේ කොරෝනා වෛරසය පාලනය කිරීමේ අරමුණිනි."
    },
    {
        "content": "මාර්තු 01ත් 15ත් අතර යුරෝපය ,ඉරානය හෝ දකුණු කොරියාවේ සිට පැමිණි අයට ළඟම පොලිස් ස්ථානයට දුරකතන ඇමතුමක් දී ලියාපදිංචි විය හැකි බව පොලිස් මූලස්ථානය සඳහන් කළේ ය."
    },
    {
        "content": "ඒ අනුව රෝගීන් සංඛ්‍යාව 21 දක්වා ඉහළ ගිය බව වෛද්‍ය අනිල් ජාසිංහ මහතා පැවසුවේ ය. ඔහු මේ බව පැවසුවේ රජයේ ප්‍රවෘත්ති දෙපාර්තමේන්තුවේ දැන් පැවැත්වෙන මාධ්‍ය හමුවේදීය."
    },
    {
        "content": "මේ වනවිට කොරෝනා අසාදිත රෝගීන් සංඛ්‍යාව 22 දක්වා ඉහළ ගොස් තිබේ."
    },
    {
        "content": "COLOMBO (News 1st) – නුවරඑළිය, කළුතර, යාපනය හා වන්නි දිස්ත්‍රික්ක සඳහා ශ්‍රී ලංකා නිදහස් පක්ෂය වෙනම තරග කිරීමට තීරණය කර තිබේ. පක්ෂ මහලේකම් දයාසිරි ජයසේකර මහතා ප්‍රකාශ කළේ, එම දිස්ත්‍රික්ක සඳහා ‘අත’ ලකුණ යටතේ තරග කරන බවයි."
    },
    {
        "content": "කොරෝනා වෛරසය ආසාදිත බවට තහවුරු වූ තවත් රෝගීන් 6 දෙනෙකු හඳුනාගත් බව සෞඛ්‍ය අමාත්‍යාංශයේ වසංගත රෝග විද්‍යා අංශය පවසයි. ඔවුන් සියලුමදෙනා පිරිමි පුද්ගලයන් වන අතර එක් අයකු පොළොන්නරුව රෝහලේ ප්‍රතිකාර ලබමින් සිටි. සිව්දෙනෙකු නිරෝධායන මධ්‍යස්ථානවල සිටි පුද්ගලයින් වන අතර අනෙක් පුද්ගලයා කෙරේලයේ සිට පැමිණි ශ්‍රී ලාංකිකයෙකු බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනයේ සඳහන්ය. ඒ අනුව කොරෝනා ආසාදිත රෝගීන් සංඛ්‍යාව 28 දක්වා ඉහළ ගොස් ඇති බව සෞඛ්‍ය බලධාරීන් සඳහන් කළේ ය. සෞඛ්‍ය අමාත්‍යාංශයේ වසංගත රෝග විද්‍යා අංශයේ ජ්‍යෙෂ්ඨ වසංගත විද්‍යාඥ විශේෂඥ වෛද්‍ය සුදත් සමරවීර මහතා සඳහන් කළේ, එම රෝගීන් අංගොඩ බෝවන රෝග විද්‍යා ආයතනයේ (IDH) සහ දිවයිනේ තව ත් රෝහල් කිහිපයක ප්‍රතිකාර ලබන බවයි."
    },
    {
        "content": "ඒ හේතුවෙන් ඇතැම් කාර්ය මණ්ඩල සාමාජිකයින්ට ස්වයං නිරෝධායනයට ලක්වන්නැයි දැනුම්දී ඇත. මේ වනවිට ශ්‍රී ලංකාව තුළ කොරෝනා බවට තහවුරු වූ රෝගීන් 28 දෙනෙකු හඳුනාගෙන ඇති බව සෞඛ්‍ය අමාත්‍යාංශය පවසයි."
    },
    {
        "content": "ලංකා විදුලිබල මණ්ඩලයේ මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ, පොල්පිටියේ සිට කොළොන්නාවට විදුලිය රැගෙන එන කිලෝවෝට් 132 ක සම්ප්‍රේෂණ පද්ධතිය විසන්ධි වීමක් සිදු ව ඇති බවයි. ඒ අනුව හම්බන්තොට, මාතර, ගාල්ල, කුරුණෑගල, නුවරඑළිය, රත්නපුර යන දිස්ත්‍රික්කවල ඇතැම් ප්‍රදේශවල විදුලිය විසන්ධි වී තිබේ."
    },
    {
        "content": "එම තීරණය ගෙන තිබෙන්නේ කොරෝනා පාලනය කර ජනතාව ආරක්ෂා කිරීමේ අරමුණිනි."
    },
    {
        "content": "අද(17) සිට ලබන බ්‍රහස්පතින්දා දක්වා දින 3ක විශේෂ නිවාඩුවක් රජය ප්‍රකාශයට පත් කර තිබේ. සෞඛ්‍යය, ආහාර සැපයුම්, ප්‍රවාහනය, අත්‍යවශ්‍ය සේවා, බැංකු, දිස්ත්‍රික් ලේකම් කාර්යාල, ප්‍රාදේශීය ලේකම් කාර්යාල සඳහා මෙම නිවාඩුව අදාළ නොවේ. පෞද්ගලික අංශයට ද ⁣මෙම නිවාඩුව ලබාදෙන මෙන් රජය ඉල්ලා සිටී. COVID19 වෛරසයේ ව්‍යාප්තිය පිළිබඳ අවධානය යොමු කරමින් තවදුරටත් මෙම නිවාඩුව දීර්ඝ කිරීම හෝ නොකිරීම පිළිබඳ සළකා බැලීමට නියමිතය."
    },
    {
        "content": "අධිකරණ සේවා කොමිසම මෙම තීරණය ගෙන ඇත්තේ, අගවිනිසුරු ජයන්ත ජයසූරිය, බුවනෙක අළුවිහාරේ සහ සිසර ද ආබෲ යන විනිසුරුවරුන් හමුවී අද පස්වරුවේ ගත් තීරණයකට අනුවය. එම නඩු කැඳවීමේ දිනයන් අප්‍රේල් මස පළමු සතිය තුළ ඒ, ඒ අධිකරණවල රෙජිස්ටාර්වරුන් විසින් නිවේදනය කරනු ඇති බව ද අධිකරණ සේවා කොමිසම සඳහන් කළේ ය. මේ අතර ඉදිරි දින 04 තුළ නඩු කැඳවීම් සිදුවන්නේ නම් ඒවා පාර්ශවකරුවන්ගේ ඉල්ලීම් සහ අවශ්‍යතාව මත පමණක් සිදු කිරීමට පියවර ගන්නා බව ද එම කොමිසම වැඩිදුරටත් පැවසීය."
    },
    {
        "content": "ව්‍යාප්ත වන කොරෝනා වෛරසය මැඩලීම සඳහා පොදු ප්‍රවාහන සේවා විෂබීජහරණයට ලක් කිරීම අදත් ක්‍රියාත්මක වේ. ඒ අනුව, අන්තර පළාත් බස් රථ සතියක කාලයක් පැය 24 පුරා විෂබීජහරණයට ලක් කිරීමට පියවර ගෙන ඇති බවයි. ඊට අමතරව බස් රථ සේවකයින්ට මුඛ ආවරණ සහ අත්වැසුම් පැළදීමට අවශ්‍ය පියවර ගන්නා ලෙස උපදෙස් දී ඇතැයි ද ජාතික ගමනාගමන කොමිසන් සභාවේ අධ්‍යක්ෂ ජනරාල් කර්මාන්ඩර් නිලාන් මිරැන්ඩා මහතා පැවසුවේ ය. මේ අතර ශ්‍රී ලංකා ගමනාගමන මණ්ඩලයට අයත් බස් රථ 5700කට අධික සංඛ්‍යාවක් පැය 24 පුරා විෂබීජහරණයට පියවර ගෙන තිබේ. එහි සභාපති කිංස්ලි රණවක මහතා පැවසුවේ, සේවක ආරක්ෂාව වෙනුවෙන් මුඛ ආවරණ ලබාදීම අද සිට ආරම්භ කරන බවයි. මේ අතර දුම්රිය මැදිරි විෂබීජහරණය අද ක්‍රියාත්මක කිරීමට සැලසුම් කර තිබේ. දුම්රිය සාමාන්‍යාධිකාරි ඩිලන්ත ප්‍රනාන්දු මහතා පැවසුවේ, ඒ අනුව මැදිරි 400ක් විෂබීජහරණයට සැලසුම් කර ඇති බවයි. එම කටයුතු මරදාන, මාළිගාවත්ත සහ දෙමටගොඩ අංගනවලදී සිදුවනු ඇති."
    },
    {
        "content": "1.COVID-19:   අද(17) සිට ලබන බ්‍රහස්පතින්දා දක්වා දින 3ක විශේෂ නිවාඩුවක් රජය ප්‍රකාශයට පත් කර තිබේ. 2.  :කොරෝනා වෛරසය ආසාදිත බවට තහවුරු වූ තවත් රෝගීන් 6 දෙනෙකු හඳුනාගත් බව සෞඛ්‍ය අමාත්‍යාංශයේ වසංගත රෝග විද්‍යා අංශය පවසයි. 3.   :මාර්තු 01 වැනිදාත් 15 වැනිදාත් අතර කාලයේ යුරෝපය, ඉරානය, දකුණු කොරියාවේ සිට පැමිණියේ නම් ළඟම ඇති පොලිස් ස්ථානයේ වහාම ලියාපදිංචි වන්නැයි ආරක්ෂක අමාත්‍යාංශය දැනුම් දෙන්නේ ය. 4.   : ඉතාලියේ සිට මෙරට පැමිණ කිසිදු නිරෝධායන කටයුත්තක් සඳහා සහභාගි නොවූ පුද්ගලයෙකු හැටන් පොලිස් නිලධාරීන්ගේ සහ මහජන සෞඛ්‍ය පරීක්ෂකවරුන්ගේ පරික්ෂාවට ලක්විය. 5.ශ්‍ රීලංකන් ගුවන් සේවයේ පළමු නිලධාරියෙකුට (First Officer) කොරෝනා වැළඳී ඇතැයි තහවුරුවී තිබේ."
    },
    {
        "content": "එහි කොමසාරිස් ජනරාල් සමන් ශ්‍රී රත්නායක මහතා පැවසුවේ එම කටයුතු සඳහා දිස්ත්‍රික් ලේකම් කාර්යාල හා ප්‍රාදේශීය ලේකම් කාර්යාලය විවෘතව පවතින බවයි."
    },
    {
        "content": "ජනාධිපති ගෝඨාභය රාජපක්ෂ මහතා අද ජාතිය ඇමතීමට නියමිතව තිබේ. ජනාධිපති මාධ්‍ය අධ්‍යක්ෂ ජනරාල් මොහාන් සමරනායක මහතා පැවසුවේ කොරෝනා වෛරසය ව්‍යාප්තිය හේතුවෙන් රට තුළ උද්ගතව ඇති තත්ත්වය පිළිබඳව ජනාධිපතිතුමා මෙහිදි විශේෂ අවධානය යොමුකිරීමට නියමිත බවයි. ඒ අනුව, ජනාධිපතිතුමා අද රාත්‍රී 8 ට ජාතිය අමතනු ඇති."
    },
    {
        "content": "ඉතාලිය සහ කොරියාවේ සිට පැමිණි ශ්‍රී ලාංකිකයන් 170 ට වැඩි පිරිසක් නිරෝධායනය මගහැර සිටින බවත් පොලීසියේ ලියාපදිංචි නොවන අයට එරෙහිව නීතිමය පියවර ගන්නා බවත් ආරක්ෂක අමාත්‍යංශය සඳහන් කරයි."
    },
    {
        "content": "රජය ප්‍රකාශයට පත්කර ඇති විශේෂ නිවාඩු ලබාදීමේ තීරණයට අවනත වන්නැයි කම්කරු දෙපාර්තමේන්තුව පෞද්ගලික අංශයෙන් ඉල්ලීමක් කරන බව කම්කරු කොමසාරිස් ජනරාල්වරයා සඳහන් කළේය"
    },
    {
        "content": "කොරෝනා රෝගීන් රැඳවීම සඳහා ජනාධිපතිතුමාගේ උපදෙස් පරිදි අද සිට පොළොන්නරුවේ විශේෂ ඒකකයක් ස්ථාපිත කර ඇතැයි යුද හමුදාපති ලුතිනන් ජෙනරාල් ශවේන්ද්‍ර සිල්වා මහතා සඳහන් කළේ ය."
    },
    {
        "content": "ගතවූ කාලය තුළ කොරෝනා බවට සැකකෙරෙන රෝගීන් 280 දෙනෙකුගේ ජීව සාම්පල පරීක්ෂාවට ලක්කර ඇතැයි වෛද්‍ය පර්යේෂණ ආයතනය පවසයි. එහි අධ්‍යක්ෂ වෛද්‍ය ජයරුවන් බණ්ඩාර මහතා පැවසුවේ දැනට තහවුරු වී ඇත්තේ පුද්ගලයින් 28 දෙනෙකුට වෛරසය ආසාධිත වී ඇති බවයි. කොරෝනා පරීක්ෂාව සඳහා විශේෂඥ වෛද්‍යවරුන්ගේ නිර්දේශ මත දෛනිකව විවිධ පුද්ගලයින්ගේ ජෛව සාම්පාල වෛද්‍ය පර්යේෂණායතනයට ලැබේ."
    },
    {
        "content": "ඉතා ශීඝ්‍රයෙන් කොරෝනා වෛරසය පැතිරී ගිය රටවල් කිහිපයක සිට පැමිණ මේ වනවිට නිරෝධායන මධ්‍යස්ථාන 16ක රඳවා නිරෝධායනයට ලක් කරමින් සිටින පුද්ගලයින් සංඛ්‍යාව 2258කි. මේ අතර සෞඛ්‍ය අමාත්‍යංශයේ වසංගත රෝග ඒකකය නිවේදනයක් නිකුත් කරමින් ජනතාවගෙන් ඉල්ලා සිටින්නේ, විදෙස්ගතව සිට පැමිණි යම් පුද්ගලයින් වේ නම්, සිය නිවස තුළදී ස්වයං නිරෝධායනයට ලක් වන ලෙසයි.   1. විදෙස්ගතව සිට පැමිණි පුද්ගලයා නිවසේ වාතාශ්‍රය ලැබෙන කාමරයක වෙනම රඳවා තැබිය යුතු අතර නිවසේ අනෙකුත් සාමාජිකයින් ඔහුගෙන් වෙන් වී වෙනම කාමරවල සිටිය යුතු ය. 2. නිරෝධායනයට ලක් වන පුද්ගලයා සහ පවුලේ අනෙකුත් සාමාජිකයින් අතර අවම වශයෙන් මීටරයක දුරස්තභාවයක් තබා ගත යුතු ය. 3. නිවසේ අනෙකුත් සාමාජිකයින් වෙනම නානකාමරයක් භාවිත කිරීම වඩාත් ම සුදුසු වන අතර එසේ නොමැතිව එකම නානකාමරයක් භාවිත කරන්නේ නම්, නිරෝධායනය ලක් වන පුද්ගලයා නාන කාමරය භාවිත කිරීමෙන් පසු එහි සියලු උපකරණ පිරිසිදු කළ යුතු ය. 4. නිවසට අමුත්තන් පැමිණීම සීමා කළ යුතු අතර කිසිදු අවස්ථාවක විදෙස්ගතව සිට පැමිණි පුද්ගලයා කිසිදු අමුත්තෙකුට මුණ නොගැස්විය යුතු ය. 5. අවම වශයෙන් තත්පර 20ක් හොඳින් සබන් යොදා නිතර දෑත් පිරිසිදු කළ යුතු අතර ජලය යොදා දෑත් පිරිසිදු කිරීමට නොහැකි අවස්ථාවකදී මධ්‍යසාර අඩංගු දෑත් සේදීමේ සනීපාරක්ෂක ද්‍රාවණයක් භාවිත කරන්න. 6. පිරිසිදු නොකළ දෑත්වලින් ඇස්, නහය සහ මුව ස්පර්ශ කිරීමෙන් වළකින්න. 7. නිවස තුළ නිරෝධායනය ලක් වන පුද්ගලයා දිනකට දෙවරක් සිය ශරීර උෂ්ණත්වය පරීක්ෂා කළ යුතු අතර යම් හෙයකින් උණ, කැස්ස, ශ්වසන අපහසුතා, උගුරේ අමාරුව, ඇඟපත වේදනා වැනි රෝග ලක්ෂණ පෙන්නුම් කරන්නේ නම්, වහාම ප්‍රදේශයේ සෞඛ්‍ය වෛද්‍ය නිලධාරිවරයා (MOH) හෝ මහජන සෞඛ්‍ය පරීක්ෂකවරයා (PHI) දැනුම්වත් කළ යුතු ය. 8. ඉවත දැමිය හැකි මුඛ ආවරණ, අත්වැසුම් භාවිත කිරීමෙන් පසු ඒවා නැවත භාවිත නොකර සුදුසු පරිදි විනාශ කළ යුතු ය. 9. නිරෝධායනයට ලක් කෙරෙන පුද්ගලයාගේ පිගාන්, කොප්ප, වැනි ආහාර ගැනීමට භාවිත කරන උපකරණ ඇතුළු අනෙකුත් සියලු උපකරණ වෙන් කර තැබිය යුතු ය. 10. ගේ දොර උපකරණ, ඇඳ ඇතිරිලි සහ ඇඳුම් භාවිත කිරීමෙන් පසු සබන් යොදා හොඳින් පිරිසිදු කළ යුතු වේ.   1. නිරෝධායනයට ලක් වන පුද්ගලයින් සම්බන්ධයෙන් පසු විපරම් කිරීම හා ක්ෂේත්‍ර පරීක්ෂාව සම්බන්ධයෙන් ප්‍රදේශයේ සෞඛ්‍ය වෛද්‍ය නිලධාරීවරයා වගකිව යුුතු වේ. 2. සෞඛ්‍ය වෛද්‍ය නිලධාරිවරයා විසින් පත්කරනු ලබන මහජන සෞඛ්‍ය පරීක්ෂකවරයා නිරෝධායනයට ලක් වන පුද්ගලයින් නිරන්තරව නිරීක්ෂණයට ලක් කරනු ඇති. 3. නිරෝධායනයට ලක් කෙරෙන දින 14 ඇතුළත සෞඛ්‍ය වෛද්‍ය නිලධාරිවරයා විසින් ස්ථාන පරීක්ෂාවෙන්, දුරකතනය සහ කෙටි පණිවුඩ ඔස්සේ,  අදාළ පුද්ගලයාගේ සෞඛ්‍ය තත්ත්වය නිරීක්ෂණය කරනු ලබයි. 4. යම් හෙයකින් නිරෝධායනයට ලක් වන පුද්ගලයෙකු රෝග ලක්ෂණ පෙන්නුම් කරන්නේ නම්, මහජන සෞඛ්‍ය පරීක්ෂකවරයා කඩිනමින් ඒ පිළිබඳව සෞඛ්‍ය වෛද්‍ය නිලධාරිවරයා සහ ප්‍රාදේශීය වසංගත රෝග විශේෂඥවරයා දැනුම්වත් කළ යුතු වේ. 5. රෝග ලක්ෂණ පෙන්නුම් කරන අදාළ පුද්ගලයා 1990 සුවසැරිය ගිලන් රථ  සේවය ඇමතීමෙන් ළඟම රජයේ රෝහලට හෝ කොරෝනා ආසාදිතයින්ට ප්‍රතිකාර කිරිම සඳහා නියම කරන ලද රෝහලකට ඇතුළත් කළ යුතු ය."
    },
    {
        "content": "අමෙරිකානු ඩොලරයට සාපේක්ෂව රුපියලේ අගය රුපියල් 185.09 දක්වා අව ප්‍රමාණය වී ඇති බව ශ්‍රී ලංකා මහ බැංකුව සඳහන් කළේ ය"
    },
    {
        "content": "රාජ්‍ය පරිපාලන අමාත්‍යාංශය සඳහන් කළේ, ලබන 31 වැනි දා දක්වා එය ක්‍රියාත්මක බවයි. කෙසේ වෙතත් Online ඔස්සේ වාහන ආදායම් බලපත්‍ර නිකුත් කිරීමේ සේවාව පුළුල් කර ඇති බව අමාත්‍යාංශය සඳහන් කළේ ය. මේ අතර කාලය අවසන්වන සියලුම රියැදුරු බලපත්‍රවල වලංගු කාලය මැයි මස 30 වැනි දා දක්වා දීර්ඝ කරන බව ප්‍රවාහන සේවා කළමනාකරණ අමාත්‍යාංශය පවසයි. අමාත්‍යාංශය සඳහන් කළේ, මෝටර් රථ ප්‍රවාහන කොමසාරිස් ජනරාල්වරයා නිකුත් කරන ලද මේ මස 16 වැනි දා සිට අප්‍රේල් මස 15 වැනි දින දක්වා කාලය තුළ වලංගු කාලය නිම වන සෑම රියැදුරු බලපත්‍රයක්ම මැයි මස 30 වැනි දින දක්වා වලංගුවන බවයි. මේ අතර සියලු ජාතික අධ්‍යාපන විද්‍යාපීඨ, ගුරු මධ්‍යස්ථාන සහ ගුරු විද්‍යාල සඳහා දැනට ලබාදී ඇති නිවාඩුව අප්‍රේල් 19 වැනි දා දක්වා දීර්ඝ කර ඇති බව අධ්‍යාපන අමාත්‍යාංශය පැවසුවේ ය. ඒ අනුව නැවත මෙම ආයතනයන්හි අධ්‍යයන කටයුතු අප්‍රේල් 20 වැනි දා දින සිට ආරම්භ කරනු ලබන බව එම අමාත්‍යාංශය පවසයි. කොරෝනා ව්‍යාප්තියත් සමග සිසුන් සහ අනෙකුත් ප්‍රජාවගේ සෞඛ්‍යාරක්ෂාව කෙරෙහි පූර්ණ අවධානය යොමු කරමින් මෙම තීරණය ගත් බව අමාත්‍යාංශය සඳහන් කළේ ය. නිවේදනයක් නිකුත් කරමින් අධ්‍යාපන අමාත්‍යාංශය පැවසුවේ, සියලු පාසල්වල ක්‍රීඩා තරග, සමූහ ලෙස සිසුන් එක්රැස්වන ක්‍රියාකාරකම් ලබන මස 20 වැනි දා දක්වා අත්හිටුවීමට පියවර ගත් බවයි."
    },
    {
        "content": "අද සිට ලබන 19 වැනිදා දක්වා දුම්රිය ගමන්වාර 88ක් අවලංගු කරන බව දුම්රිය දෙපාර්තමේන්තුව සඳහන් කළේ ය."
    },
    {
        "content": "මහා මැතිවරණයේ නාම යෝජනා භාරදීමට පැමිණීමේදී නාමයෝජනා භාර දෙන පුද්ගලයා සහ තවත් එක් අයෙකු පමණක් ශාලාවට ඇතුල් වන්නැයි පොලීසිය ඉල්ලීමක් කරයි"
    },
    {
        "content": "එම කටයුතු සිදුකිරීමට නියමිතව තිබුණේ හෙට දිනයේදී ය. රට තුළ පවතින තත්ත්වය සැළකිල්ලට ගෙන මෙම පියවර ගත් බවත් නවක සිසුන් බඳවා ගැනීමේ දිනය පසුවන දැනුම් දෙන බවත් රුහුණු විශ්වවිද්‍යාලයේ ඉංජිනේරු පිඨයේ සහකාර ලේඛකාධිකාරිවරයා සඳහන් කළේය."
    },
    {
        "content": "අද සිට සති 02ක කාලයක් කැනඩා, බහරේන් සහ කටාර් සිට පැමිණෙන ගුවන් මගීන්ට මෙරටට ඇතුළු වීම අත්හිටුවන බව සිවිල් ගුවන් සේවා අධිකාරිය ප්‍රකාශ කළේ ය."
    },
    {
        "content": "වැඩබලන ආරක්ෂක මාණ්ඩලික ප්‍රධානි සහ හමුදාපති ලුතිනන් ජෙනරාල් ශවේන්ද්‍ර සිල්වා මහතා කොරෝනා මර්දන ජාතික මෙහෙයුම් මධ්‍යස්ථාන ප්‍රධානියා ලෙස පත්කර තිබේ. නිවේදනයක් නිකුත් කරමින් ජනාධිපති මාධ්‍ය අංශය සඳහන් කළේ, ජනාධිපති ගෝඨාභය රාජපක්ෂ මහතාගේ උපදෙස් අනුව 1090 ශ්‍රී ජයවර්ධනපුර රාජගිරිය ලිපිනයේ ස්ථාපති කර ඇති කොරෝනා වෛරසය පාලනය කිරීම සඳහා වන ජාතික මෙහෙයුම් මධ්‍යස්ථානයේ ප්‍රධානියා ලෙස ශවේන්ද්‍ර සිල්වා මහතා පත් කර ඇති බවයි. මධ්‍යස්ථානය ස්ථාපනය කර ඇත්තේ, සෞඛ්‍ය හා අනෙකුත් සේවාවන්හි සම්බන්ධීකරණය හා නිවාරණ සහ කළමනාකරණය කිරීමේ අරමුනින් යුක්තවයි. මධ්‍යස්ථානය යටතට ගැණෙන සේවා සම්බන්ධිකරණයට සේවා අවශ්‍යතා ප්‍රමුඛතාව මත සියලුම නිලධාරීන් සහභාගි කර ගන්නා අතර ඒ සඳහා ඔවුන් සෑම විටම සූදානමින් සිටිය යුතු බව රජය දැනුම් දෙනු ඇත."
    },
    {
        "content": "හෙට (18) මධ්‍යම රාත්‍රී 12.00 සිට මාර්තු 31 දක්වා කටුනායක ජාත්‍යන්තර ගුවන්තොටුපොළට යානා ගොඩ බැස්සවීම අත්හිටුවා තිබේ. නමුත් මෙරටින් පිටත්වන, අතරමැදි ගුවන් ගමන් සහ භාණ්ඩ ප්‍රවාහන ගුවන් ගමන් කටයුතු අඛණ්ඩව සිදු කරන බව සිවිල් ගුවන් සේවා අධිකාරිය පවසයි. මෙම තීරණය ගෙන තිබෙන්නේ කොරෝනා වෛරස ව්‍යාප්තිය වැළැක්වීමේ අරමුණිනි."
    },
    {
        "content": "දුම්රිය ප්‍රවේශ පත්‍ර නිකුත් කිරීම සහ පාර්සල් භාර ගැනීම තාවකාලිකව නතර කළ බව දුම්රිය ස්ථානාධිපතිවරුන්ගේ සංගමය සඳහන් කළේ ය. ඒ, කොරෝනා ව්‍යාප්තිය පාලනය කිරීමේ අරමුණිනි."
    },
    {
        "content": "ඒ අනුව මසකට අධික කාලයක් තිස්සේ වසා දමා තිබූ චීනයේ ඇතැම් ප්‍රදේශවල පාසල් මේ වනවිට යළි විවෘත කර ඇති අතර නිරිතදිග චීනයේ ගුයිෂෝ පාළාතේ සිසුන් පාසල් යන අයුරු දැක්වෙන දර්ශන ද චීන රාජ්‍ය රූපවාහිනිය ඔස්සේ විකාශය කර තිබේ. ලොව ප්‍රබල දුබල රටවල් විශාල සංඛ්‍යාවක මේ වනවිට වෛරසය දරුණු අන්දමින් පැතිර යමින් පවතින අතර එම රටවල් පාසල් ඇතුළු අධ්‍යයන ආයතන සියල්ලක්ම පාහේ වසා දමා ඇත්තේ, වෛරසය පැතිර යාම පාලනය කිරීම එක් පියවරක් ලෙසයි. මේ අතර ඊයේ (17) වන විට චීනයෙන් නව කොරෝනා ආසදිතයින් 21ක් පමණක් වාර්තා වී ඇති අතර වාර්තා වූ මරණ ගණන 13කි. එම මරණ අතරින් 12ක් වෛරසයේ මූලාරම්භය සටහන් වූ හුබෙයි පළාතෙන් වාර්තා වන අතර අනෙක් මරණය ෂැන්සි පළාතනේ වාර්තා වී ඇති බව චීන ජාතික සෞඛ්‍ය කොමිසම නිවේදනය කර තිබේ. එම කෙමිසම වැඩිදුරටත් පවසන්නේ, කොරෝනා බවට සැක සිද්ධින් 45ක් පමණක් අලුතින් වාර්තා වී ඇති බවයි. පසුගිය සඳුදා (16) දිනයේ කෝරෝනා ආසාදනය වී සිටි පුද්ගලයින් 930 දෙනකු සුවය ලබා පිටව ගොස් ඇති අතර බරපතළ මට්ටමේ පසුවන රෝගීන් සංඛ්‍යාව 2,830 සිට 202 දක්වා පහත බැස තිබේ. ඊයේ (16) වනවිට දැනට රෝහල්වල ප්‍රතිකාර ලබමින් සිටින රෝගීන් 8,976 දෙනා ද ඇතුළුව චීනයෙන් වාර්තා වී ඇති කොරෝනා ආසාදිතයින් සංඛ්‍යාව 80,881 කට ආසන්න ය. චීනයේ කොරෝනා ආසාදිතයින් 68,679ක් සුවය ලබා පිටව ගොස් ඇති අතර ආසාදිතයින් 3,226 දෙනෙකු ජීවිතක්ෂයට පත්ව තිබේ. ලොව විශාල රටවල් සංඛ්‍යාවක මාරාන්තික කොරෝනා වෛරසය පැතිරී යන වටපිටාවක් තුළ වෛරසයේ මූලාරාම්භය සටහන් වූ චීනය මේ වනවිට ඉතා සාර්ථකව වෛරසය පැතිර යාම පාලන කරමින් සිටින්නේ ඒ සඳහා එරට බලධාරීන් ගත් පියවර ලොව අනෙකුත් රටවලට ද අනුගමනය කිරීමේ වැදගත්කම කියා පාමිනි."
    },
    {
        "content": "කොරෝනා වෛරසය ආසාදිත බවට තහවුරු වූ තව ත් රෝගීන් 6 දෙනෙකු හඳුනාගත් බව සෞඛ්‍ය අමාත්‍ය පවිත්‍රා වන්නිආරච්චි මහත්මිය පවසන්නීය. ඇය මේ බව පැවසූවේ, මේ වනවිට පැවැත්වෙන Covid – 19 වැළැක්වීමේ ජාතික ක්‍රියාන්විත මධ්‍යස්ථානයේ පැවැත්වෙන මාධ්‍ය හමුවේදීය. ඒ අනුව මාධ්‍ය හමුවේදී අනාවරණය වූ එම රෝගීන්ගේ තොරතුරු මෙසේය, 1. කොරෝනා වෛරසය ආසාදිත බවට දෙවනියට හමුවුණු සංචාරක මගපෙන්වන්නාගේ බිරිඳ. \n2. ජර්මනියේ සංචාරය කළ පුද්ගලයෙක්. \n3. එක්සත් රාජධානියේ සිට පැමිණි පුද්ගලයෙක්. \n4. කැලණිය ප්‍රදේශයේ අයෙ‍ක්. \n5. මාරවිල ප්‍රදේශයේ අයෙක්. \n6. කටාර් රාජ්‍යයේ සිට පැමිණි උඩුගම්පොළ ප්‍රදේශයේ වයස අවුරුදු 25 ක තරුණයෙක්. ඒ අනුව රෝගීන් ගණන 34 දක්වා ඉහළ ගොස් ඇති බව Covid – 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය පවසයි. මේ අතර රට පුරා පිහිටුවා ඇති නිරෝධායන මධ්‍යස්ථාන 16කදී පුද්ගලයින් 2258 දෙනෙකු නිරෝධායනය කරන බව Covid – 19 පැතිරීම වැළැක්වීමේ ජාතික ක්‍රියාන්විත මධ්‍යස්ථාන ප්‍රධානී යුද හමුදාපති ලුතිනන් ජෙනරාල් ශවේන්ද්‍ර සිල්වා මහතා සඳහන් කළේ ය."
    },
    {
        "content": "අමුත්තන්ට බන්ධනාගාර රැඳවියන් හමුවීමේ අවස්ථාව අද සිට තාවකාලිකව අත්හිටුවන බව බන්ධනාගාර දෙපාර්තමේන්තුව සඳහන් කළේ ය. ඒ කොරෝනා වෛරසය ව්‍යාප්තිය පාලනය කිරීමේ අරමුණින් ය."
    },
    {
        "content": "කොරෝනා වෛරසය හේතුවෙන් රටේ උද්ගතව ඇති තත්ත්වය පිළිබඳව පැහැදිලි කරමින් ජනාධිපතිතුමා මේ බව සඳහන් කළේය. තමන් මේ පිළිබඳව සෑහෙන දුරට කල්පනා කළ බවත් හමුදාව සමග සාකච්ඡා කළ බව ද ජනාධිපතිතුමා පැවසීය. සියලුදෙනාම රටට ඇතුළුවීම නැවැත්වීම තුළින් කොරෝනා වෛරසය පාලනය කළ හැකි බවත් අද එම තීන්දුව ගත් බවත් ජනාධිපතිතුමා සඳහන් කළේය. ඉතාලිය, දකුණු කොරියාව ඇතුළු රටවලින් පැමිණ නිරෝධායනයට ලක් කිරීමට නොහැකි වූ පුද්ගලයින් සොයාගොස් ඔවුන්ව නිරෝධායනය කළ යුතු බව ද ජනාධිපතිතුමා කියා සිටියේය. රාජකීය – ගල්කිස්ස ශාන්ත තෝමස් මහා ක්‍රිකට් තරගය නවත්වන්නැති තමා උපදෙස් ලබාදුන් නමුත් එය නොතකා ඔවුන් තරගය පැවැත්වූ බව ජනාධිපතිතුමා එහිදී අනාවරණය කළේය. පුද්ලගයින් සමාජ වගකීමකින් තොරව කටයුතු කිරීම නිසා කොරෝනා ව්‍යාප්තිය සිදුව ඇති බව ත් පුද්ගල නිරෝධායනය තුළින් මෙය පාලනය කළ හැකි බවත් ජනාධිපති ගෝඨාභය රාජපක්ෂ මහතා වැඩිදුරටත් කියා සිටියේය."
    },
    {
        "content": "ඒ අනුව සමස්ත කොරෝනා රෝගීන් සංඛ්‍යාව 43 දක්වා ඉහළ ගොස් තිබේ. අද දිනට පමණක් වාර්තා වූ කොරෝනා රෝගීන් ගණන 15 කි."
    },
    {
        "content": "පොලීසිය සඳහන් කළේ, ඒ පොළොන්නරුව රෝහලේ අධ්‍යක්ෂවරයාට බැණ තර්ජනය කිරිමේ සිද්ධියක් සම්බන්ධයෙන් ඔවුන් එලෙස අත්අඩංගුවට ගත් බවයි. පොළොන්නරුව රෝහලේ කොරෝනා රෝගීන්ට ප්‍රතිකාර කිරීමේ මධ්‍යස්ථානයක් ස්ථාපනය කරිමට විරෝධය පළ කරමින් එම තර්ජනය කිරිම් සිදුකර ඇති බව පොලීසිය සඳහන් කළේ ය. අත්අඩංගුවට ගත් මන්ත්‍රීවරුන් අතර වැලිකන්ද ප්‍රාදේශීය සභාවේ උප සභාපතිවරයා ද වේ. සැකකරුවන් අද පොළොන්නරුව මහේස්ත්‍රාත් අධිකරණයට ඉදිරිපත් කිරිමෙන් අනතුරුව රුපියල් ලක්ෂ 5 බැගින් වූ ශරිර ඇප මත මුදා හැරිණ."
    },
    {
        "content": "මොන යම් හෝ හේතුවක් මත රජය අකර්මන්‍ය වීමට ඉඩ නොතබන බව ත් දුරදිග නොබලා කටයුතු නොකළ හොත් ජන ජීවිතය සම්පූර්ණයෙන් අඩාල විය හැකි බවත් ජනාධිපති ගෝඨාභය රාජපක්ෂ මහතා පවසයි. ජනාධිපතිවරයා මෙම අදහස් පළ කළේ රට තුළ උද්ගතව ඇති තත්ත්වය සම්බන්ධයෙන් අද පස්වරුවේ ජාතිය අමතා විශේෂ ප්‍රකාශයක් සිදු කරමිනි. කොරෝනා වෛරසය පැතිරයාමට ඇති ඉඩකඩ අවම කිරීම සඳහා කළ යුුතු දේ පිළිබඳව දැනටමත් හඳුනා ගෙන ඇති බවත් ඒ සඳහා අවශ්‍ය බලතල කාර්ය සාධක බලකායට පවරා ඇති බවත් ජනාධිපතිවරයා එහිදී වැඩිදුරටත් පැවසී ය. අද මධ්‍යම රාත්‍රියේ සිට පරිප්පු 1 kg රු.65 කට අලෙවි කරන ලෙස ත්  සැමන් ටින් එකක් රු.100 කට අලෙවි කිරීමට කටයුතු කරන ලෙසටත් ජනාධිපතිවරයා එහිදී නියෝග කළේ ය. මීට අමතරව බැංකු හා මූල්‍ය ආයතන ණය අය කිරීම මාස 6 කට නතර කිරීමට නියෝග කළ ජනාධිපතිවරයා වැඩිදුරටත්  පැවසුවේ, බැංකු විසින් සපයන කාරක ප්‍රාග්ධනය 4%ක පොලියට ලබා දීමට කටයුතු කරන බවයි. මීට පෙර  අප අභියෝගවලට මුහුණදී ජයගෙන ඇති බව සිහිපත් කළ ජනාධිපතිවරයා  ජනතාවගෙන් ඉල්ලා සිටියේ මේ මොහොතේ එකමුතුව වගකීමෙන් කටයුතු කරන ලෙසයි."
    },
    {
        "content": "එහි මහජන සෞඛ්‍ය පිළිබඳ නියෝජ්‍ය අධ්‍යක්ෂ ජනරාල් විශේෂඥ වෛද්‍ය පබා පලිහවඩන මහත්මිය සඳහන් කළේ, කිසිදු රෝගීයෙකු බරපතළ තත්ත්වයේ නොමැති බවයි. කොරෝනා වෛරසය වැළදී ඇති බවට සැකපිට රෝහල්ගතව ප්‍රතිකාර ලබන පිරිස 220 කට අධික බව ද ඇය සඳහන් කළා ය. මේ අතර මධ්‍යස්ථාන 16 ක නිරෝධායනයට ලක්වන විදේශවලින් පැමිණි පිරිස 2258 කි. යුද හමුදාව සඳහන් කළේ, විදේශවලින් අද දිනයේ ද මෙරටට පැමිණෙන සියලු පුද්ගලයින් නිරෝධායනය සඳහා දින 14 ක් අදාළ මධ්‍යස්ථානවල රඳවා තබන බවයි. මේ අතර නිරෝධායන ක්‍රියාවලියට මෙතෙක් හසු නොවූ පුද්ගලයින් 1500 – 2000 ත් අතර සංඛ්‍යාවක් මේ වනවිට හඳුනා ගෙන ඇති බව යුද හමුදාව පැවසීය. ඔවුන්ගේ නිවෙස් හඳුනා ගනිමින් පවතින අතර ඒවා අන් අයට හඳුනා ගැනීම සඳහා පොලිස් නිලධාරීන් විසින් විශේෂිත දැන්වීමක් ඇලවීමට පියවර ගන්නා බව නියෝජ්‍ය පොලිස්පති අජිත් රෝහණ මහතා ප්‍රකාශ කළේ ය."
    },
    {
        "content": "ආගමන විගමන දෙපාර්තමේන්තුව සඳහන් කළේ, වීසා දීර්ඝ කිරීම්වලට අදාළ ගාස්තු ගෙවා තම විදේශ ගමන් බලපත්‍රයේ පිටසන් කිරීමට ලබන මස 08 හා 09 දිනවල එක් දිනක පමණක් බත්තරමුල්ල, සුහුරුපායේ පිහිටි ආගමන විගමන දෙපාර්තමේන්තුවේ වීසා අංශයට පැමිණිය යුතු බවයි. එම දිනයට පෙර අදාළ විදේශිකයා රටින් පිටවීමට අදහස් කරන්නේ නම් වීසා දීර්ඝ කිරීමට අදාළ ගාස්තු ගුවන්තොටුපොළේදී ගෙවිය හැකි බව ද දෙපාර්තමේන්තුව පැවසීය. එහිදී දඩ මුදල් අය නොකරන බව ද ආගමන විගමන දෙපාර්තමේන්තුව සඳහන් කළේ ය."
    },
    {
        "content": "එහි කොමසාරිස් ජනරාල් සමන් ශ්‍රී රත්නායක මහතා සඳහන් කළේ, ඒ සඳහා අද හා හෙට දිනයේත් දිස්ත්‍රික් ලේකම් කාර්යාලවල පහසුකම් සලසා ඇති බවයි. මේ අතර දේශපාලන පක්ෂ ඇතුළු ස්වාධීන කණ්ඩායම් 26 කට අධික සංඛ්‍යාවක් මේ වනවිට නාමයෝජනා භාරදී තිබේ. නාමයෝජනා භාරදීම හා ඇප මුදල් තැන්පත් කිරීමේ කාලය හෙට මධ්‍යහන 12 න් අවසන් වීමට නියමිතය."
    },
    {
        "content": "COLOMBO (News 1st) – පළාත් සභා හා පළාත් පාලන අමාත්‍ය ජනක බණ්ඩාර තෙන්නකෝන් මහතා සහ හිටපු මධ්‍යම පළාත් සභා අමාත්‍ය ප්‍රමිත බණ්ඩාර තෙන්නකෝන් යන මහත්වරුන් ඊයේ දඹුල්ල ආර්ථික මධ්‍යස්ථානයේ වෙළෙඳ ප්‍රජාව හමුවිය. එහිදී කොරෝනා වසංගත තත්ත්වය සම්බන්ධයෙන් වෙළෙඳ ප්‍රජාව ගතයුතු ක්‍රියාමාර්ග සම්බන්ධයෙන් සාකච්ඡා කෙරිණි. එහිදී තීරණය කෙරුණේ ආර්ථික මධ්‍යස්ථානය රාත්‍රි 10 වන විට වසාදමා පසුදා උදෑසන 6 ට විවෘත කිරීමටයි. ඒ කාලය තුළදී ආර්ථික මධ්‍යස්ථානය පිරිසිදුකිරීමේ කටයුතු කිරීමට තීරණය කෙරුණි. දඹුල්ල මහනරග සභාවට අයත් ශ්‍රවනාගාරයේදී ඔවුන් විසින් රාජ්‍ය නිලධාරීන් දැනුවත් කරනු ලැබිණි ."
    },
    {
        "content": "හමුදා මාධ්‍ය ප්‍රකාශක බ්‍රිගේඩියර් චන්දන වික්‍රමසිංහ මහතා සඳහන් කළේ, ඊට අදාළ කටයුතු මේ වන විටත් සිදු කරමින් ඇති බවයි. කොරෝනා ආසාදිත රෝගීන්ට බාධාවකින් තොරව ප්‍රතිකාර ලබාදීමට අවශ්‍ය සියලු පහසුකම් මෙම ඒකකයේ ස්ථාපිත කෙරෙන බව ද ඔහු පැවසුවේ ය. කොරෝනා රෝගීන් දැනට ඇතුළත් කර ඇති අංගොඩ බෝවන රෝග විද්‍යා ආයතනයේ ඉඩකඩ ප්‍රමාණවත් නොවුණහොත් වෛරසය ආසාදිත රෝගීන්ට ප්‍රතිකාර කිරීම සඳහා වැලිකන්ද මූලික රෝහල විශේෂ ඒකකයක් ලෙස ස්ථාපනය කෙරෙනු ඇති."
    },
    {
        "content": "නාවික හමුදාව සඳහන් කළේ, ඊයේ සිට ක්‍රියාත්මක වන පරිදි එම නිරෝධායන මධ්‍යස්ථානය ක්‍රියාත්මක බවයි. මහල් හතරකින් යුත් එම ගොඩනැගිල්ලේ රැඳවිය හැකි පුද්ගලයින් සංඛ්‍යාව 136 කි. ඒ සඳහා අවශ්‍ය උපදෙස් සහ පුහුණුව සිය සාමාජිකයින්ට ලබාදී ඇතැයි ශ්‍රී ලංකා නාවික හමුදාව ප්‍රකාශ කළේ ය."
    },
    {
        "content": "එළෙස කොටස් වෙළෙඳපොළ ගනුදෙනු අඛණ්ඩව අත්හිටවූ සිව්වැනි දිනය මෙයයි. හෙට දිනයේ දෛනික ගනුදෙනු සිදු කිරීම සම්බන්ධයෙන් අද පස්වරුවේ තීරණයක් ගන්නා බව කොළඹ කොටස් වෙළෙඳපොළ ප්‍රකාශකයෙකු සඳහන් කළේ ය."
    },
    {
        "content": "ඒ අප්‍රේල් 21 ප්‍රහාරයට අදාළව පාර්ලිමේන්තුවේදී සිදුකළ ප්‍රකාශයකට අදාළව සාක්ෂි ලබා ගැනීම සඳහායි. කොමිසමේ ප්‍රකාශකයෙකු පැවසුවේ, ඊට අමතරට ලබන අඟහරුවදා වී පී එන් භාරව කටයුතු කරන සහකාර පොලිස් අධිකාරීවරයෙකුට සහ පරිගණක හදිසි ප්‍රතිචාර සංසඳයට එම කොමිසම හමුවේ පෙනී සිටින ලෙස දන්වා ඇති බවයි. මේ අතර ඊයේ දිනයේදී ආරක්ෂක අමාත්‍යාංශයේ නීතිය හා සාමය අංශයේ වැඩබලන අතිරේක ලේකම් මාලිකා ශ්‍රීමති පිරීස් මහත්මිය සහ විදේශ කටයුතු අමාත්‍යංශයේ ප්‍රතිත්‍රස්ත ඒකකයේ වැඩබලන නියෝජ්‍ය අධ්‍යක්ෂ මහේෂා භාරතී ජයවර්ධන මහත්මිය පැමිණ සාක්ෂි ලබා දුන්නා ය. අප්‍රේල් 21 ප්‍රහාරයට අදාළව මේ වන විට 70 දෙනෙකුගෙන් සාක්ෂි සටහන් කරගෙන තිබෙන බව කොමිසම සඳහන් කළේ ය. මේ වන විට ප්‍රකාශ ප්‍රකාශ සටහන් කරගෙන ඇති පුද්ගලයින් සංඛ්‍යාව 455කි. අප්‍රේල් 21 සිදුවූ ත්‍රස්ත ප්‍රහාරය සම්බන්ධයෙන් සොයා බැලීමට පත් කළ ජනාධිපති කොමිසමේ කාලය ලබන මස 22න් අවසන් වනු ඇති."
    },
    {
        "content": "ඒ ඔවුන් අද කොටුව මහේස්ත්‍රාත් රංග දිසානායක මහතා හමුවට ඉදිරිපත් කිරීමෙන් අනතුරුවයි. පසුගිය 6 වනදා ඔවුන් අපරාධ පරීක්ෂණ දෙපාර්තමේන්තුවට භාර වීමෙන් පසු අත්අඩංගුවට ගැනිණ. ශ්‍රීලංකන් ගුවන් සමාගමට එයාර් බස් වර්ගයේ යානා 10ක් මිලදී ගැනීමේ ගනුදෙනුවේදී ඇමරිකානු ඩොලර් මිලියන 2 ක අල්ලසක් ලබාගෙන එය ඕස්ට්‍රේලියාවේ බැංකු ගිණුමකට විශුද්ධිකරණය කළ බව කියන චෝදනා යටතේ සැකකරුවන්ට එරෙහිව නඩුව ගොනු කර තිබේ."
    },
    {
        "content": "ජනාධිපතිතුමා මේ බව සඳහන් කළේ, පරිසර හා වනජීවි අමාත්‍යාංශයට අයත් ආයතනවල නිලධාරීන් සමග ඊයේ පස්වරුවේ ජනාධිපති කාර්යාලයේ පැවැති හමුවකදීයි."
    },
    {
        "content": "කෘත්‍යාධිකාරී මණ්ඩලය අද පස්වරුවේ සිරිකොත පක්ෂ මූලස්ථානයේදී රැස්විය. තමන් සහ අජිත් පී.පෙරේරා යන මන්ත්‍රීවරුන් අද සිරිකොත පක්ෂ මූලස්ථානයට පැමිණ සිටියත් රැස්වීමට සහභාගී නොවූ බව සරත් ෆොන්සේකා මහතා සඳහන් කළේය. අද පස්වරු 4.30 ට පමණ ආරම්භ වූ රැස්වීම පස්වරු 6.30 පමණ වනතෙක් පැවැත්විය."
    },
    {
        "content": "උදයංග වීරතුංග මහතාව අද පස්වරු 6.45 ට පමණ කොටුව මහේස්ත්‍රාත් අධිකරණය හමුවට රැගෙන ආවේ අපරාධ පරීක්ෂණ දෙපාර්තුමේන්තුව අද දිනය පුරා සිදු කළ ප්‍රශ්න කිරීම්වලින් අනතුරුවයි. අද අලුයම 4.37 ට මස්කට් සිට පැමිණි ශ්‍රීලංකන් ගුවන් සේවයට අයත් යානයකින් දිවයිනට ළඟා වූ උදයංග වීරතුංග මහතාව අපරාධ පරීක්ෂණ දෙපාර්තුමේන්තුව විසින් අත්අඩංගුවටගනු ලැබිණි. ශ්‍රි ලංකා ගුවන් හමුදාවට යුක්‍රේනයෙන් මිග් යානා මිලදී ගැනීමේ ගනුදෙනුවට අයුතු ලෙස මැදිහත් වී රුපියල් කෝටි ගණනාවක් අයතු ලෙස උපයා ගැනීම ඇතුළු චෝදනා කිහිපයක් ඔහුට එරෙහිව එල්ලවී තිබුණි. 2007 – 2009 කාලය අතරතුරදී සිදුවී ඇති එම ගනුදෙනුව සම්බන්ධයෙන් විමර්ශනය සිදුකළ මූල්‍ය අපරාධ විමර්ශන කොට්ඨාශය විසින් කොටුව මහේස්ත්‍රාත් අධිකරණයට ඉදිරිපත් කළ කරුණු සලකා බැලූ මහේස්ත්‍රාත් අධිකරණය විසින් ඔහු අත්අඩංගුවට ගැනීමට අවස්ථා කිහිපයකදීම විවෘත වරෙන්තු නිකුත් කළේය. මීට පෙර ඔහු අත්තඩංගුවට ගැනීම සඳහා ජාත්‍යන්තර පොලීසිය හරහා රතු නිවේදනයක් ද නිකුත් කර තිබූ අතර එක්සත් අරාබි එමීර් රාජ්‍යය විසින් ඔහු අත්අඩංගුවට ගෙන බන්ධනාගාරගත කිරීමෙන් අනතුරුව මුදා හැර තිබුණි."
    },
    {
        "content": "පොතුවිල් සිට හම්බන්තොට සහ මාතර හරහා ගාල්ල දක්වා මුහුදු ප්‍රදේශවල සුළගේ වේගය පැයට කිලෝමීටර් 70 ත් 80 ත් දක්වා වැඩි විය හැකි බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව නිකුත් කළ නිවේදනයේ දැක්වෙන්නේ, අදාළ මුහුදු ප්‍රදේශ ක්ෂණිකව රළු විය හැකි බව ය. මේ පිළිබඳව ධීවර හා නාවික ප්‍රජාව විමසිලිමත් විය යුතු බව ද කාලගුණ විද්‍යා දෙපාර්තමේන්තුව දැනුම් දෙන්නේය. පොතුවිල් සිට හම්බන්තොට සහ මාතර හරහා ගාල්ල දක්වා ගැඹුරු සහ නොගැඹුරු මුහුදු ප්‍රදේශවල පවතින ක්‍රියාකාරී වළාකුළු පද්ධතිය හේතුවෙන් එම ප්‍රදේශ ආශ්‍රිතව තද වැසි ද ඇති විය හැකි ය. අද රාත්‍රී කාලයේ තද සුළං සමග වැසි තත්ත්වයක් බලාපොරොත්තු විය හැකි බව ද කාලගුණ විද්‍යා දෙපාර්තමේන්තුව වැඩිදුරටත් සඳහන් කළේ ය."
    },
    {
        "content": "ලුතිනන් ජෙනරල් ශවේන්ද්‍ර සිල්වා මහතා මානව හිමිකම් උල්ලංඝණය කර ඇති බවට චෝදනා එල්ල වී ඇතැයි කියමින් මෙම තහනම් පනවා අති බව අමෙරිකානු රාජ්‍ය දෙපාර්තමේන්තුව ඊයේ නිවේදනය කළේ ය. රාජ්‍ය ලේකම් මයික් පොම්පියෝ ට්විටර් පණිවිඩයකින් ප්‍රකාශ කලේ 2009 වසරේදී ශවේන්ද්‍ර සිල්වා මහතා භාරව කටයුතු කළ 58 වැනි සේනාංකය විසින් මානව හිමිකම් උල්ලංඝණය කර ඇති බවට චෝදනා එල්ලවී ඇති බවයි. රාජ්‍ය දෙපාර්තමේන්තු පනතට අනුව මෙවැනි චෝදනා එල්ල වි ඇති පුද්ගලයෙකුට අමෙරිකාවට ඇතුළුවීමට අවසර ලබා නොදෙන බව රාජ්‍ය ලේකම්වරයා පවසා තිබේ. අමෙරිකාවේ මෙම තීරණයට ශ්‍රී ලංකා රජය දැඩි විරෝධය පල කරන බව විදේශ සබඳතා අමාත්‍යාංශය නිවේදනය කළේ ය. අමාත්‍යාංශය අවධාරණය කළේ ශවේන්ද්‍ර සිල්වා මහතා යුධ හමුදාපති ධුරයට පත් කිරිම රජයේ ප්‍රධානීයා විසින් සිදු කරන අතර හමුදාවේ ජ්‍යෙෂ්ඨත්වය අනුව එම නම් කිරීම සිදු කර ඇති බවයි. ශවේන්ද්‍ර සිල්වා මහතාට එල්ල වී ඇති මානව හිමිකම් චෝදනා කිසිවක් සනාථ වී නොමැති පසුබිමක මෙවැනි තහනමක් පැනවීම යුක්ති සහගත නොවන බව එම නිවේදනයේ සඳහන් ය. මේ අතර විදේශ සබදතා අමාත්‍ය දිනේෂ් ගුණවර්ධන මහතා පැවසුවේ, යුද හමුදාපතිවරයාට පනවා ඇති තහනම පිළිබඳ විදේශ අමාත්‍යංශයේ මතය ප්‍රකාශ කිරීම සඳහා කොළඹ අමෙරිකානු තානාපතිවරිය හෙට පෙරවරු 9ට විදේශ කටයුතු අමාත්‍යංශයට කැඳවීමක් සිදුකර ඇති බවයි. යුද හමුදාපතිවරයාට පනවා ඇති තහනම සම්බන්ධයෙන්  ටිවිටර් පණිවිඩයක් නිකුත් කරමින් විපක්ෂ නායකවරයා පවසන්නේ, සියලු දෙනා යුද හමුදාපතිවරයා සහ ඔහුගේ පවුල වෙනුවෙන් එකාවන්ව නැගි සිටියු යුතු බවයි. ත්‍රස්තවාදය තුරන් කිරීමට කැප වු, යුද හමුදාපතිවරයාට සහ ඔහු පවුලේ සාමාජිකයින්ට සංචාරක තහනමක් පැනවීම සෝචනීය හා අවාසනාවන්ත තත්ත්වයක් බව විපක්ෂනායක සජිත් ප්‍රේමදාස මහතා පවසයි. දූෂණ විරෝධී හඬ සංවිධානයේ කැඳවුම්කරු වසන්ත සමරසිංහ මහතා ද යුද හමුදාපතිවරයාට පනවා ඇති තහනම සම්බන්ධයෙන් විරෝධය පළ කළේ ය. ඔහු පවසන්නේ, අමෙරිකාව සිය අරමුණු ඉටු කර ගැනීමට ක්‍රියාත්මක වෙමින් සිටින බවයි. පක්ෂ විපක්ෂ දේශපාලනඥයින් රැසක් ද යුද හමුදාපතිවරයාට පනවා ඇති තහනමට විරෝධය පළ කර සිටියහ. එක්සත් ජාතික පක්ෂය මන්ත්‍රී පාඨලී චම්පික රණවක පැවසුවේ, පක්ෂ පාට භේදයකින් තොරව යුද හමුදාපතිවරයා වෙනුවෙන් පෙනී සිටින බවයි. දේශපාලනික ප්‍රතිපත්ති වෙනස් වූවද රට මූලිකත්වයේ තබා කටයුතු කරන බව එක්සත් ජාතික පක්ෂ මන්ත්‍රී අර්ජුන රණතුංග මහතා පවසයි."
    },
    {
        "content": "පොලීසිය පැවසුවේ, ප්‍රදේශයේ ඇළ මාර්ගයක තිබී පොහොර උරයක ඔතන ලද මළ බැඳීගිය සජීව පතුරම් 135 ක්, මළ බැඳී ඇති මැගසින් 4 ක් සහ මැගසින් ස්ප්‍රීන් 3 ක් පොළොන්නරුව විශේෂ කාර්යාංශයේ නිලධාරින් කණ්ඩායමක් විසින් සොයා ගනු ලැබ ඇති බවයි. එම ගිනිඅවි සහ පතොරම් පිළිබඳව මනම්පිටිය මහේස්ත්‍රාත් අධීකරණයට කරුණු වාර්තා කිරීමෙන් පසු ඉදිරි ක්‍රියාමාර්ග ගැනීමට නියමිත බව පොලීසිය සඳහන් කළේ ය."
    },
    {
        "content": "ඒ, ඔහු ගොනු කළ ඇප අයදුම්පත කොළඹ මහාධිකරණ විනිසුරු මංජුල තිලකරත්න මහතා ඉදිරියේ සළකා බැලීමෙන් අනතුරුවයි. සැකකාර හේමසිරි ප්‍රනාන්දු මහතා රුපියල් ලක්ෂ දෙකහාමාරක මුදල් ඇප, රුපියල් ලක්ෂ 25 බැගින් වූ ශරීර ඇප දෙකක් මත මුදා හැරීමට මහාධිකරණ විනිසුරුවරයා නියෝග කළේය. එම ඇපකරුවන් දෙදෙනා කොළඹ පදිංචිකරුවන් විය යුතු බවට අධිකරණය ඇප කොන්දේසියක් ද පනවනු ලැබිණි. මීට අමතරව සෑම මසකම අවසන් ඉරිදා දින අපරාධ පරීක්ෂණ දෙපාර්තමේන්තුවේ අධ්‍යක්ෂවරයා හමුවේ පෙනී සිටින ලෙසට ද මහාධිකරණ විනිසුරුවරයා නියම කළේය. පැමිණිල්ලේ සාක්ෂිකරුවන්ට තර්ජනය කිරිම හෝ බලපෑම් කිරීම විමර්ශනවලට බලපෑමක් නොකරන ලෙසට ද හේමසිරි ප්‍රනාන්දු මහතාට ඇප නියම කරමින් මහාධිකරණ විනිසුරුවරයා ඔහුගේ විදෙස් ගමන් ද තහනම් කරනු ලැබිණි. අද දින ඇප අයැදුම්පත කැඳවූ අවස්ථාවේදී නිතිපතිවරයා වෙනුවෙන් පෙනි සිටි නියොජ්‍ය සොලිසිටර් ජනරාල් දිලීප පීරිස් මහතා කියා සිටියේ මාස 4 කට අධික කාලයක් රක්ෂිත බන්ධනාගාරගත කිරීම හේතුවෙන් සැකකාර හේමසිරි ප්‍රනාන්දු මහතාට ඇප ලබා දීමට විරුද්ධ නොවන බව ය. බුද්ධි තොරතුරු ලැබී තිබියදීත් අප්‍රේල් 21 ප්‍රහාරය වළක්වා ගැනීමට නිසි පියවර නොගැනීම හේතුවෙන් රාජකාරිය පැහැර හැරීමේ චෝදනා මත අත්අඩංගුවට ගත් හේමසිරි ප්‍රනාන්දු මහතා ඇප මත මුදා හැරීමට මහේස්ත්‍රාත් අධිකරණය නියෝග කිරීමෙන් පසු එම නියෝගය අහෝසි කරන්නැයි ඉල්ලා නීතිපතිවරයා ප්‍රතිශෝධන අයදුම්පතක් ගොනු කළේය. පසුගිය වසරේ සැප්තැම්බර් මස 09 වැනිදා හේමසිරි ප්‍රානාන්දු මහතා රක්ෂිත බන්ධනාගාරගත කිරීමට මහාධිකරණය නියෝග කළේ, එය සළකා බැලීමෙන් අනතුරුවයි."
    },
    {
        "content": "නිදහස් මාවත, විද්‍යා මාවත, මෙට්ලන් ප්ලේස්, මෙට්ලන්ඩ් ක්‍රසන්ට්, සී.ඩබ්.ඩබ්. කන්නන්ගර මාවත, මාර්කස් ප්‍රනාන්දු මාවත, පදනම් පාර සහ විජේරාම පාර හෝර්ටන් වටරවුම දක්වා එලෙස වසා තැබෙනු ඇති. ඒ, හේතුවෙන් විකල්ප මාර්ග භාවිතා කරන ලෙස පොලීසිය ජනතාවට දැනුම් දෙන්නේය. මේ අතර නිදහස් දින සමරු උළෙලේ පෙරහුරු හේතුවෙන් කොළඹ නිදහස් චතුරස්‍රය ආශ්‍රිතව අද දිනයේත් උදෑසන 6 සිට විශේෂ රථවාහන සැලැස්මක් ක්‍රියාත්මක බව පොලීසිය පවසයි. ඒ අනුව, ග්ලාස් හවුස් හන්දියෙන් නන්දා මෝටර් දෙසට ඇතුළුවීම පුස්තකාල හන්දියෙන් ග්ලාස් හවුස් දෙසට හා ආනන්ද කුමාරස්වාමි මාවතට ඇතුළුවීම අත්හිටුවා ඇතැයි පොලීසිය පවසයි. මීට අමතරව ධර්මපාල මාවතෙන් එෆ්.ආර්. සේනානායක මාවතට ඇතුළුවීම, සොයිසා වටරවුමෙන් කන්නන්ගර මාවතට ඇතුළුවීම, විජේරාම මාවතින් රොස්මිඩ් පෙදෙස ඔස්සේ කන්නන්ගර මාවතට ඇතුළුවීම ද එම කාලය තුළ අත්හිටුවන බව පොලිසිය දැනුම් දෙන්නේය. පොලිසිය ප්‍රකාශ කළේ, බෞද්ධාලෝක මාවතේ සිට මෙට්ලන්ට් පෙදෙසට හා ප්‍රේමකිර්ති ද අල්විස් මාවතට ඇතුළුවීම පෙරහුරු පවතින කාල සීමාවේදී අත්හිටුවන බව ය. මේ අතර , ස්ටැන්ලි විජේසුන්දර මාවතින් පදනම් මාවතට ඇතුළුවීම ද අත්හිටුවා තිබේ."
    },
    {
        "content": "පොලීසිය පැවසුවේ, මෝටර් රථ දෙකක් මුහුණට මුහුණ ගැටීමෙන් අද අලුයම අනතුර සිදුව ඇති බවයි. තුවාල ලැබූවන් ජාතික රෝහලට ඇතුළත් කර තිබේ."
    },
    {
        "content": "ආගමන විගමන පාලක ජනරාල් පසන් රත්නායක මහතා සඳහන් කළේ, මෙරට රැඳී සිටින චීන ජාතිකයින් හා මෑතකදී එරට සංචාරය කළ සේවකයින් වැඩබිම්වලට හා නවාතැන්වලට පමණක් සීමා කරන ලෙස දැනුම් දී ඇති බවයි. සියලු උපදෙස් හෙට දිනයේදී අදාළ චීන සමාගම් වෙත යොමු කරන බවත් , සාමාන්‍ය ජනතාවගේ ආරක්ෂාව තහවුරු කරගැනීම මෙහි අරමුණ බවත් ඔහු සඳහන් කළේ ය."
    },
    {
        "content": "ඒ, තරුණයින් ඇතුළු 11 දෙනෙකු පැහැරගෙන ගොස් අයතු ලෙස සිර කර තබා ඝාතනය කිරීම ඇතුළු අධිචෝදනා යටතේ හිටපු නාවික හමුදාපති අද්මිරාල් වසන්ත කරන්නාගොඩ, රියර් අද්මිරාල් ඩි.කේ.පි දසනායක ඇතුළු 14 දෙනෙකුට එරහිව කොළඹ විශේෂ ත්‍රිපුද්ල මහාධිකරණය හමුවේ නීතිපතිවරයා විසින් පවරා ඇති නඩුව කොමිෂන් සභාවේ අවසන් නියෝගය නිකුත් කරන තෙක් තවදුරටත් පවත්වා ගෙන නොයන ලෙසට කර තිබු දැනුම්දීමට පිළිතුරු යවමිනි. නීතිපතිවරයා දැනුම් දී ඇත්තේ, ශ්‍රී ලංකා ආණ්ඩුක්‍රම ව්‍යවස්ථාවේ 4 C සහ 105 ව්‍යවස්ථා ප්‍රකාරව අධිකරණ නියෝගයකින් තොරව තමන්ගේ රාජකාරි කටයුත්කක් වන පැමිණිල්ලක් මෙහෙයවීම නතර කිරීමට විමර්ශන කොමිෂන් සභාවකට කිසිදු නෛතික ප්‍රතිපාදනයක් නොමැති බවයි. 2008 ජනාධිපති විමර්ශන කොමිෂන් සභා පනතේ 16 වන වගන්තිය ප්‍රකාරව පිහිටුවනු ලැබූ විමර්ශන කොමිෂන් සභාවකට නීතිපතිවරයාට නියෝග ලබාදීමේ ව්‍යවස්ථාපිත හෝ නෛතික බලතල නොමැති බව නීතිපතිවරයා පෙන්වා දෙයි. තම දෙපාර්තමේන්තුව විසින් අධිකරණයක් හමුවේ නඩු පවරනු ලැබුවේ විමර්ශනවලදී ඉදිරිපත් වන සාක්ෂි පදනම් කරගෙන බවත්, වෙනත් පරිබාහිර කරුණු පදනම් කරගෙන නොවන බවත් නීතිපතිවරයා ජනාධිපති කොමිසමට දැනුම්දී ඇත. දප්පුල ද ලිවේරා මහතා පෙන්වා දෙන්නේ, තමන්ගේ අවධානයට යොමු කර ඇති මෙම නඩුව විභාග කිරීමට විශේෂ ත්‍රිපුද්ගල මහාධිකරණ විනිසුරු මඩුල්ලක් අගවිනිසුරුවරයා විසින් සිය ඉල්ලීම මත පත් කරනු ලැබ ඇති බවයි. එම විනිසුරු මඩුල්ල හමුවේ විත්තිකරුවන්ට එරෙහිව අධිචෝදනා ගොනු කරනු ලැබුවේ, සියලුම නෛතික ක්‍රමවේද අනුගමනය කිරීමෙන් හා තමන් වෙත පැවැරි ඇති නෛතික බලතල අනුව බව නීතිපතිවරයා ජනපති කොමිසමට දන්වා යවා තිබේ."
    },
    {
        "content": "අධ්‍යාපන අමාත්‍යාංශය සඳහන් කළේ, එහි වලංගු කාලය හෙටින් අවසන් වීමට නියමිතව තිබූ බවයි. ඒ අනුව එය ලබන මස 28 වනදා දක්වා දිර්ඝ කර තිබේ."
    },
    {
        "content": "ඒ, බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පරිශ්‍රයේදීයි. ශක්තිමත් මානසිකත්වයකින් යුතුව තරුණයින් අනාගත නායකත්වය සඳහා ප්‍රගුණ කිරීමේ අරමුණින් පැවැති මෙම සමුළුවේදී විවිධ ක්ෂේත්‍ර ඔස්සේ දේශන පැවැත්විණ. ඊට සහභාගී වූයේ විශ්වවිද්‍යාල විද්‍යාර්ථීන්, පාසල් සිසු සිසුවියන්, සහ \nකාර්යාල සේවක සේවිකාවන් ඇතුළු පිරිසකි. ලෝක ප්‍රකට් ක්‍රීඩක මුත්තයියා මුරලිදරන්, ජාතික මානසික සෞඛ්‍ය ආයතනයේ වෛද්‍ය මධුෂානි ඩයස්, කොකාකෝලා සමාගමේ සැපයුම් දාම අධ්‍යක්ෂ මනෝහරන් නඩරාජා සහ සීමාසහිත කැපිටල් මහරාජා සංවිධානයේ සමූහ අධ්‍යක්ෂ ශෙවාන් ඩැනියෙල් යන මහත්ම මහත්මීන් මෙහිදී දේශන පැවැත්වූහ."
    },
    {
        "content": "කහටගහ පතලේ කම්කරුවන් පිරිසක් ඊයේ පෙරවරුවේ මාරාන්තික උපවාසයක් ආරම්භ කළේ, වැටුප් විෂමතා, දීමනා, නිවාඩු ඇතුළු ඉල්ලීම් කිහිපයක් මුල් කර ගනිමිනි. ග්‍රැෆයිට් ලංකා ලිමිටඩ් සමාගමට අයත් අදාළ මිනිරන් පතලේ අඩි 1132 ගැඹුරට ගමන් කරමින් ඔවුන් සිය මාරාන්තික උපවාසය ආරම්භ කළ අතර කම්කරුවන් 60 දෙනෙකු ඊට එක් ව සිටියහ. උපවාසයේ නිරත කම්කරුවන් පවසන්නේ, විසඳුම් නොලැබෙන්නේ නම් මිණිරන් පතලේ අඩි 2000 ක් දක්වා පහතට ගමන් කරමින් වෘත්තිය ක්‍රියාමාර්ගය තවදුරටත් තීව්‍ර කරන බවයි. මේ පිළිබඳව ආණ්ඩුවේ සමමාධ්‍ය ප්‍රකාශක රාජ්‍ය අමාත්‍ය කෙහෙළිය රඹුක්වැල්ල මහතාගෙන් මාධ්‍යවේදීන් අද කොළඹදී ප්‍රශ්න කළේ ය."
    },
    {
        "content": "බොරැල්ල වෛද්‍ය පර්යේෂණ ආයතනයට යොමු කෙරුණු පුද්ගලයින් 4 දෙනෙකුගේ සැක සහිත රුධිර සාම්පල පරීක්ෂාවේදී ඔවුන්ට කොරෝනා වෛරසය ආසාදනය වී නොමැති බව තහවුරු වී තිබේ. වෛද්‍ය පර්යේෂණ ආයතනයේ අධ්‍යක්ෂ වෛද්‍ය ජයරුවන් බණ්ඩාර මහතා සඳහන් කළේ, අංගොඩ බෝවන රෝග විද්‍යායතනයෙන් අදාළ රුධිර සාම්පල යොමු කර තිබූ බවයි. කෙසේ වෙතත් ඒ සම්බන්ධයෙන් තවදුරටත් පරීක්ෂණ කරන බව ඔහු පැවසුවේ ය. මේ වනවිට මෙරටින් කිසිදු කොරෝනා රෝගියෙකු වාර්තා වී නොමැති බව බොරැල්ල වෛද්‍ය පර්යේෂණායතනයේ අධ්‍යක්ෂවරයා තහවුරු කළේ ය. කොරෝනා වෛරසය ආසාදනය වී ඇති බවට සැක කෙරෙන රෝගීන් සිව්දෙනෙකු මේ වන විට රෝහලේ ප්‍රතිකාර ලබති. එම රෝහලේ අධ්‍යක්ෂ වෛද්‍ය හසිත අත්නායක මහතා සඳහන් කළේ, චීන ජාතික කාන්තාවන් දෙදෙනෙකු ද ඒ අතර වන බවයි. ඊට අමතරව ලාංකික කාන්තාවක් සහ තව ත් පිරිමි අයෙකු එලෙස ප්‍රතිකාර ලබන පිරිසට අයත් වේ. ඔවුන් විශේෂ ඒකකයක රඳවා ඇතැයි වෛද්‍ය හසිත අත්තනායක මහතා සඳහන් කළේ ය. ඔහු පැවසුවේ, අදාළ රෝගය සම්බන්ධයෙන් විවිධ පර්යේෂණ සහ අත්හදා බැලීම් කරමින් පවතින බවයි."
    },
    {
        "content": "ඒ අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන කොළඹ ප්‍රධාන මහේස්ත්‍රාත් ලංකා ජයරත්න මෙනවිය හමුවට ඉදිරිපත් කිරීමෙන් අනතුරුවයි. තලෙයිමන්නාරම ප්‍රදේශයේ පිහිටි අන්සතු ඉඩමක් ව්‍යාජ ලේඛන සකස් කොට අත්පත්කර වෙනත් පාර්ශවයකට අලෙවි කිරීම සම්බන්ධයෙන් සැකකාර රිෆ්ඛාන් බද්යුදීන් අපරාධ පරික්ෂණ දෙපාර්තමේන්තුව විසින් අත්අඩංගුවට ගනු ලැබී ය. සැකකරු ලබන මස 6 වනදා දක්වා රක්ෂිත බන්ධනාගාරගත කිරීමට කොළඹ ප්‍රධාන මහේස්ත්‍රාත්වරිය නියෝග කළා ය. ඕනෑම ඇප කොන්දේසියක් යටතේ සැකකාර රිෆ්කාන් බද්යුදීන් නමැත්තා ඇප මත මුදා හරින ලෙස ඔහු වෙනුවෙන් පෙනී සිටි ජනාධිපති නීතිඥ කාලිංග ඉන්ද්‍රතිස්ස මහතා එහිදී අධිකරණයෙන් ඉල්ලා සිටියේ ය. තම අධිකරණය විසින් එම සැකකරු අත්අඩංගුවට ගෙන අධිකරණයට ඉදිරිපත් කරන ලෙස කළ නියෝගයකට අනුව විමර්ශන නිලධාරීන් පසුගිය 9 වනදා ඔහු පදිංචි නිවසට ගොස් ඇති නමුත් ඔහු එම ප්‍රදේශය මග හැර ,ජංගම දුරකතනය ද විසන්ධි කොට සැඟවී සිටින බවට විමර්ශන නිලධාරීන් වාර්තා කර තිබිණ. ඒ අනුව ඔහුව ඇප මත මුදාහැරීමෙන් විමර්ශන කටයුතුවලට සහ සාක්ෂිකරුවන්ට බලපෑම් එල්ල විය හැකි බව තම අධිකරණයට පෙනී යන බව පෙන්වා දුන් ප්‍රධාන මහේස්ත්‍රාත්වරිය විත්තියේ ඇප ඉල්ලීම ප්‍රතික්ෂේප කරමින් රිෆ්කාන් බද්යුදීන් නමැත්තාව රක්ෂිත බන්ධනාගාරගත කිරීමට නියෝග කළේ ය."
    },
    {
        "content": "මොරටුව මහ නගර සභාවේ ගිනි නිවීම් ඒකකය සඳහන් කළේ ගින්න නිවා දැමීම සඳහා සේවා රථ 3ක් පිටත්කර යැවූ බව ය. සේවකයින් 12 දෙනෙකු පමණ යොදා ගනිමින් ගින්න නිවා දැමීම මේ වනවිට සිදුකරමින් පවතින බව මොරටුව ගිනි නිවීම් ඒකකය සඳහන් කළේය."
    },
    {
        "content": "ඒ, තරුණයින් 11 දෙනෙකු පැහැරගෙන යාමේ නඩුවට අදාළවයි. එම සිද්ධිය සම්බන්ධයෙන් නීතිපතිවරයා විසින් පවරා තිබූ නඩුවක් සළකා බැලු චම්පා ජානකී රාජරත්න, අමල් රණරාජා හා නවරත්න මාරසිංහ යන විශේෂ මහාධිකරණ ත්‍රිපුද්ගල විනිසුරු මඩුල්ල එම නියෝගය කළේ ය. ඒ අනුව අනිද්දා අධිකරණය හමුවේ පෙනී සිටින්නැයි දන්වා හිටපු නාවික හමුදාපති අද්මිරාල් වසන්ත කරන්නාගොඩ, රියර් අද්මිරාල් ඩී. කේ. පී දසනායක ඇතුළු විත්තිකරුවන් 14 දෙනාට එලෙස සිතාසී නිකුත් කෙරුණි."
    },
    {
        "content": "ඒ, අභ්‍යාසලාභී ගුරුවරියකගේ සේවය ස්ථිර කිරීම සඳහා, රුපියල් ලක්ෂ දෙකක අල්ලස් ලබා ගැනීම ඇතුළු අධිචෝදනා හතරකට වරදකරු බව නිගමනය කරමිනි. විත්තිකාරියට රුපියල් විසිදහසක දඩයක් නියම කළ විනිසුරුවරයා එම දඩය නොගෙවන්නේ නම් වසර දෙකක අමතර සිරදඬුවමක් ද නියම කළේ ය. 2011 ජුනි 01 හා 2011 ජුලි 01 අතර කාලය අතරතුරදී එම අභ්‍යාසලාභි ගුරුවරියකගේ ඥාතියෙකුගෙන් එකී අල්ලස අයැද සිටීම හා ලබා ගැනීම ඇතුළු අධිචෝදනා හතරට ම විත්තිකාරිය වැරදිකාරිය බව නිගමනය කළ විනිසුරුවරයා, චෝදනාවකට වසර 5 බැගින් වසර 20ක සිරදඬුවම් නියම කළේ ය. එම වසර විස්සක සිර දඬුවම් කාලය වසර 10 කින් එකවර ගෙවී යන ලෙස ලබා දීමට විනිසුරුවරයා එහි දී වැඩිදුරටත් නියෝග කළේ ය"
    },
    {
        "content": "පාර්ලිමේන්තු මන්ත්‍රී රන්ජන් රාමනායක මහතා සිය දුරකතන සංවාද ඇතුළත් CD තැටි පාර්ලිමේන්තුව වෙත භාර දී තිබේ. පාර්ලිමේන්තුවේ ජ්‍යෙෂ්ඨ ප්‍රකාශකයෙකු සඳහන් කළේ, CD තැටි 5 ක් එලෙස මන්ත්‍රීවරයා පාර්ලිමේන්තුවට භාර දුන් බවයි. CD තැටි මේ වන විට පාර්ලිමේන්තු හැන්සාඩ් සංස්කාරකවරයාට භාර දී ඇති අතර ඒවා පාර්ලිමේන්තු පුස්තකාලගත කිරීමට නියමිත බව ද එම නිලධාරියා සඳහන් කළේ ය."
    },
    {
        "content": "ඒ, 2016 වසරේදී රාජගිරිය ප්‍රදේශයේදී රිය අනතුරක් සිදු කර තරුණයෙකුට බරපතළ තුවාල සිදු කිරීමේ සිද්ධිය සම්බන්ධයෙනි. පාඨලී චම්පික මහතාගේ රියැදුරු ලෙස කටයුතු කළ දෙවැනි සැකකාර තුසිත දිලුම් කුමාර නැමැත්තා පස්වරු 2.00 ට පමණ අතිරේක මහේස්ත්‍රාත් කාංචනා නෙරංජනී සිල්වා මහත්මියගේ නිල මැදිරියට කැඳවනු ලැබුවේ ය. රහස් ප්‍රකාශය ලබාදීමට අපේක්ෂා කරනුයේ සැකකරුගේ ස්ව කැමැත්තෙන්ද නැතහොත් අන් අයෙකුගේ බලපෑම මත දැයි මහේස්ත්‍රාත්වරිය මෙහිදී සැකකරුගෙන් විමසා ඒ බව සටහන් කර ගත්තා ය. අද දින නඩුව කැඳවනු ලැබුවේ මෝසමක් මගිනි. ඉදිරියේදී එම රහස් ප්‍රකාශය සටහන් කිරීම සම්බන්ධයෙන් සුදුසු නියෝගයක් ලබාදෙන බව අතිරේක මහේස්ත්‍රාත්වරිය දන්වා ඇතැයි සැකකරු වෙනුවෙන් පෙනී සිටි නීතිඥ ගීත් ජයසිංහ මහතා මාධ්‍යයට ප්‍රකාශ කර සිටියේ ය."
    },
    {
        "content": "එක්සත් ජාතික පක්ෂ මහලේකම් අකිල විරාජ් කාරියවසම් මහතා සඳහන් කළේ, ඒ මහතාගේ නම හෙට මැතිවරණ කොමිසමට දැනුම් දෙන බවයි."
    },
    {
        "content": "1.  \nපාර්ලිමේන්තු මන්ත්‍රී රන්ජන් රාමනායක මහතා සිය දුරකතන සංවාද ඇතුළත් CD තැටි පාර්ලිමේන්තුව වෙත භාර දී තිබේ. 2.  \nආචාර්ය ජයම්පති වික්‍රමරත්න මහතා ඉල්ලා අස්වීමෙන් පුරප්පාඩු වූ මන්ත්‍රී ධුරය සඳහා සමන් රත්නප්‍රිය මහතාගේ නම යෝජනා කර තිබේ. 3.  \nහිටපු නාවික හමුදාපති අද්මිරාල් වසන්ත කරන්නාගොඩ ඇතුළු 14 දෙනෙකුට අනිද්දා අධිකරණය හමුවේ පෙනී සිටින්නැයි දන්වා කොළඹ විශේෂ ත්‍රිපුද්ගල මහාධිකරණය අද සිතාසි නිකුත් කර තිබේ. 4. \nයාපනයේදී වෛද්‍ය ශිෂ්‍යාවක් තියුණු ආයුධයකින් පහරදී ඝාතනය කර තිබේ. පොලීසිය සඳහන් කළේ, ඇය යාපනය විශ්වවිද්‍යාලයේ සිසුවියක් බවයි. 5. \nජාතික ප්‍රවාහන වෛද්‍ය ආයතනයේ වෛද්‍ය පරීක්ෂණ සඳහා Online හරහා දින වෙන්කර ගැනීමේ නව ක්‍රමවේදයක් ඊයේ හඳුන්වා දුන්නේය. 1.  \nජනාධිපති ඩොනල්ඩ් ට්‍රම්ප්ට එරෙහි දෝෂාභියෝගය විමර්ශනය සෙනෙට් සභාවේදී ආරම්භ විය. 1.  \nශ්‍රී ලංකා – සිම්බාබ්වේ කණ්ඩායම් අතර පැවැත්වෙන පළමු ටෙස්ට් ක්‍රිකට් තරගයේදී ඇන්ජලෝ මැතිව්ස් ද්විත්ව ශතකයක් ලබා ගැනිමට සමත් විය."
    },
    {
        "content": "එහි නායයාම් අධ්‍යයන අංශයේ ජ්‍යෙෂ්ඨ භූ විද්‍යාඥ වසන්ත සේනාධීර මහතා ප්‍රකාශ කළේ, එම දිස්ත්‍රික්කවලට ඊයේ දිනයේ මිලිමීටර 100 ඉක්මවූ වැසි ලැබීම හේතුවෙන් පූර්ව අනතුරු ඇඟවීමේ නිවේදන නිකුත් කළ බවය. මේ අතර සබරගමුව, ඌව සහ දකුණු පළාත්වලටත්, කළුතර, මාතලේ සහ අම්පාර දිස්ත්‍රික්කවලටත් මිලිමීටර 75 ක පමණ තද වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. වයඹ, මධ්‍යම, දකුණු සහ උතුරු පළාත්වලටත් ගම්පහ දිස්ත්‍රික්කයේත් සුළඟේ වේගය, පැයට කිලෝමීටර 50 ක් පමණ දක්වා ඉහළ යා හැකිය."
    },
    {
        "content": "අනුරාධපුර, පදවිය ප්‍රාදේශීය සභාවේ නිදහස් පක්ෂයේ මන්ත්‍රීවරයෙක් අද එම සභාවේ වහලය මතට නැගී විරෝධතාවයක නිරත විය. මන්ත්‍රීවරයා මෙලෙස විරෝධය දක්වමින් පෙන්වා දුන්නේ, පදිවියට ප්‍රාදේශීය ලේකම්වරයෙක්, සහකාර ප්‍රාදේශීය ලේකම්වරයෙක් හෝ ගණකාධිකාරීවරයෙක් නොමැති බවයි. පොලීසියේ ස්ථානාධිපති ධුරය ද පුරප්පාඩුවී ඇතැයි මේ ප්‍රාදේශීය මන්ත්‍රීවරයා පෙන්වා දුන්නේ ය. ප්‍රාදේශීය ලේකම්වරයාගේ පුරප්පාඩුවට මේ වනවිට මාස 3 ක් ඉක්මවා ගොස් තිබේ."
    },
    {
        "content": "එහි නීති අධ්‍යක්ෂ නිමල් පුංචිහේවා මහතා සඳහන් කළේ, අත්‍යවශ්‍ය සේවාවල නිරත වෘත්තිකයින්ට තැපැල් ඡන්දය ප්‍රකාශ කිරීමට අවස්ථාවක් දීමේ යෝජනාවක් ද ඊට ඇතුළත් බව ය. මේ යටතේ පෞද්ගලික අංශවල සෞඛ්‍ය සේවකයින්, ජනමාධ්‍යවේදීන් ඇතුළු අත්‍යවශ්‍ය සේවාවල නිරත පුද්ගලයින් රැසකට තැපැල් ඡන්ද හිමිකම ලැබෙනු ඇති. මේ අනුව එවැනි පුද්ගලයින්ට සතියකට පෙර ඡන්දය ප්‍රකාශ කිරීමේ අවස්ථාව උදාකරමින් පූර්ව ඡන්ද මධ්‍යස්ථාන ස්ථාපිත කිරීම ද, නව සංශෝධන අතරට අයත් තවත් යෝජනාවකි. විශේෂ ඡන්ද පොළ හිමිකම ලබාදීම ද තවත් යෝජනාවක් වේ. ජාතික මැතිවරණ කොමිසමේ නීති අධ්‍යක්ෂ නිමල් පුංචිහේවා මහතා සඳහන් කළේ, තැපැල් ඡන්දය ප්‍රකාශය කිරීමට අදාළ නීතී සංශෝධන, ඉදිරියේදී ජනාධිපති ලේකම්වරයා වෙත යොමු කරන බව ය."
    },
    {
        "content": "පොලිස් මත්ද්‍රව්‍ය නාශක කාර්යංශය සඳහන් කළේ පිටවීමේ පර්යන්තයේදී සැකකරුවන් අත්අඩංගුවට ගත් බව ය. සැකකරුවන් සන්තකයේ තිබී අත්අඩංගුවට ගෙන ඇති රත්‍රං ප්‍රමාණය කිලෝ ග්‍රෑම් 5කි. අත්අඩංගුවට ගත් සැකකරුවන් කොළඹ සහ ගාල්ල ප්‍රදේශවල පදිංචිකරුවන් බව පොලිස් මත්ද්‍රව්‍ය නාශක කාර්යංශය සඳහන් කළේය. සී.සී.ටී.වී. කැමරා දර්ශන ඔස්සේ ද සිද්ධිය සම්බන්ධයෙන් වැඩිදුර විමර්ශන ක්‍රියාත්මකයි."
    },
    {
        "content": "කහටගහ පතලේ කම්කරුවන් පිරිසක් පෙරේදා පෙරවරුවේ මාරාන්තික උපවාසයක් ආරම්භ කළේ, වැටුප් විෂමතා, දීමනා, නිවාඩු ඇතුළු ඉල්ලීම් කිහිපයක් මුල්කර ගනිමිනි. ග්‍රැෆයිට් ලංකා ලිමිටඩ් සමාගමට අයත් අදාළ මිනිරන් පතලේ අඩි 1132 ගැඹුරට ගමන් කරමින් ඔවුන් සිය මාරාන්තික උපවාසය ආරම්භ කළ අතර කම්කරුවන් 60 දෙනෙකු ඊට එක්ව සිටියහ. නමුත් ඊයේ රාත්‍රියේ පිරිස පතලේ අඩි 1800 දක්වා පහළට බැස උපවාසය දැඩිකර තිබේ. මේ අතර අද උදෑසන එම පිරිසෙන් කිහිපදෙනෙකු සාකච්ඡාවක් සඳහා කුරුණෑගල දිස්ත්‍රික් කම්කරු කාර්යාලය කැඳවා තිබේ. අදාළ ගැටලු සම්බන්ධයෙන් දිස්ත්‍රික් කම්කරු කොමසාරිස්වරයා සමග සාකච්ජා කිරීමට නියමිත ය."
    },
    {
        "content": "ඉකුත් රජය සමයේ කෘෂිකර්ම අමාත්‍යාංශය ගොවිජන මන්දිරය සිට රාජගිරිය පෞද්ගලික ගොඩනැගිල්ලකට ගෙනයාම සම්බන්ධයෙන් දැඩි ආන්දොලනයක් ඇතිවිය. කෙසේ වෙතත් කෘෂිකර්ම අමාත්‍යාංශයේ රාජ්‍ය අමාත්‍ය විදුර වික්‍රමනායක මහතා සිය කටයුතු අද නැවතත් ගොවිජන මන්දිරයේදී ආරම්භ කළේය."
    },
    {
        "content": "ඒ, ස්විස්ට්සර්ලන්ත තානාපති කාර්යාලයේ සේවයේ නියුතු ගානියා බැනිස්ටර් ෆ්‍රැන්සිස් මහත්මියට එරෙහි නඩුවට අදාළව ප්‍රකාශයක් ලබාදීම සඳහායි. එහිදී අදාළ සිද්ධියට සම්බන්ධ දුරකතන සංවාද පිළිබඳ ඔහුගෙන් ප්‍රකාශයක් ලබාගැනීමට නියමිත ය."
    },
    {
        "content": "ඒ, ස්විට්ස්ට්සර්ලන්ත තානාපති කාර්යාලයේ සේවයේ නියුතු ගානියා බැනිස්ටර් ෆ්‍රැන්සිස් මහත්මිය පැහැරගත් බව කියන නඩුවට අදාළවයි. අද පෙරවරු 10 ට පමණ අපරාධ පරීක්ෂණ දෙපාර්තමේන්තුවට පැමිණි ශානි අබේසේකර මහතා ප්‍රකාශ ලබාදීමෙන් අනතුරුව පස්වරු 3 ට පමණ පිටව ගොස් තිබේ."
    },
    {
        "content": "කෘෂිකර්ම අමාත්‍ය චමල් රාජපක්ෂ මහතාගේ යෝජනාවට අනුව මෙවර මහ කන්නයේ ප්‍රමිතියෙන් යුත් සම්බා වී කිලෝ ග්‍රෑම් 1ක් සඳහා නියමකර ඇති සහතික මිල රුපියල් 50කි. ජලය සහිත වී කිලෝග්‍රෑම් එකක සහතික මිල රුපියල් 45කි. මහ කන්නයේ වී අස්වනු නෙළීම මේවනවිට සිදුවන අතර මෙවර අපේක්ෂිත අස්වැන්න මෙට්‍රික් ටොන් මිලියන 3කි. ප්‍රතිපත්තියක් ලෙස පිටරටින් සහල් ආනයනය නොකිරීම නිසා මිල ගණන් තරමක් ඉහළ ගිය ද එමගින් ඩොලර් මිලියන 100 ක පමණ විදේශ විනිමය ඉතිරිවන බව රජය පෙන්වා දෙයි. අමාත්‍ය චමල් රාජපක්ෂ මහතා කැබිනට් මණ්ඩලයට යෝජනා කර තිබුණේ, තෙතමනය පිළිබඳව නිර්නායක සැලකිල්ලට ගෙන සම්බා වී කිලෝ ග්‍රෑම් 1ක් සඳහා රුපියල් 50 ක අවම සහතික මිලක් නියම කළ යුතු බවයි. සහතික මිලට වී මිලදී ගැනීම සඳහා පෞද්ගලික අංශයට 8% ක සහන පොළියට ණය ලබාදීමට ද අමාත්‍යවරයා යෝජනා කර තිබේ. උපාධිධාරීන් රජයේ සේවයට බදවා ගැනීම මාර්තු පළවනදා සිට ආරම්භ කරන බව අද මාධ්‍ය හමුවේදී අනාවරණය කළේ ය. මේ අතර පසුගිය රජය ක්‍රියාත්මක කළ ව්‍යාපෘති ගණනාවකට අදාළව කොන්ත්‍රාත්කරුවන්ට මුදල් ගෙන නැතැයි කැබිනට් මණ්ඩලයේදී අනාවරණය වී තිබේ. ඒ අනුව පසුගිය රජය විසින් ආරම්භ කළ මාර්ග සංවර්ධන ව්‍යාපෘති සඳහා කොන්ත්‍රාත්කරුවන්ට ගෙවිය යුතු හිඟ මුදල් ගෙවිම සඳහා වන යෝජනාවකට ද කැබිනට් අනුමැතිය ලැබි ඇතැයි, සම කැබිනට් ප්‍රකාශකවරයා සඳහන් කළේ ය. විදේශීය සිසුන් වෙනුවෙන් උසස් අධ්‍යාපන ආයතන ආයෝජන ව්‍යපෘති සඳහා නිදහස් වෙළඳ කලාපයක් ආරම්භ කිරීමට ද රජය සැලසුම් කර තිබේ."
    },
    {
        "content": "ඒ, කොළඹ ප්‍රධාන මහේස්ත්‍රාත්වරයා ලෙස කටයුතු කළ සමයේ එම අධිකරණයේ විභාග වන නඩු කටයුත්තක් සම්බන්ධයෙන් එවකට රාජ්‍ය අමාත්‍යවරයෙකු ලෙස කටයුතු කළ පාර්ලිමේන්තු මන්ත්‍රී රන්ජන් රාමනායක මහතා සමග දුරකතනයෙන් සාකච්ඡා කිරීමේ චෝදනාව යටතේයි. ගිහාන් පිලපිටිය සහ රක්ෂිත බන්ධනාගාරගත කර සිටින පාර්ලිමේන්තු මන්ත්‍රී රන්ජන් රාමනායක යන මහත්වරුන්ට එරෙහිව අසත්‍ය සාක්ෂි සැකසීම ඇතුළු චෝදනා යටතේ අධිකරණය හමුවේ වෙන ම නඩුකරයක් ගොනු කිරීමට අවශ්‍ය පියවර ගන්නැයි ද නීතිපතිවරයා කොළඹ අපරාධ කොට්ඨාසයේ අධ්‍යක්ෂවරයාට වැඩිදුරටත් නියෝග කළේ ය."
    },
    {
        "content": "පොලීසිය සඳහන් කළේ, අනතුරින් බස් රථයේ රියැදුරු ඇතුළු නිලධාරීන් තිදෙනෙකු හා සැකකරුවන් 9 දෙනෙකු තුවාල ලබා ඇති බවයි. අඹන්පොළ කළුවිලපතාන ප්‍රදේශයේදී ගල්ගමුව අධිකරණයේ සිට මහව බන්ධනාගාරය වෙත සැකකරුවන් රැගෙන ගිය බස්රථය මෙම අනතුරට ලක්ව තිබේ. ලොරි රථය අතුරු මාර්ගයක සිට පිටුපසට ප්‍රධාන මාර්ගයට ධාවනය කිරීමේදි බන්ධනාගාර බස් රථය එහි ගැටී ඇති බව පොලීසිය සඳහන් කළේ ය."
    },
    {
        "content": "එලෙස මිය ගියේ එම ප්‍රදේශයේම පදිංචි 44 හැවිරිදි පුද්ගලයෙකි. උදෑසන සිය කුඹුරට ගොස් යළි නිවෙස බලා පැමිණෙමින් සිටියදී ඔහු වන අලි ප්‍රහාරයට ලක්ව ඇතැයි, අප වාර්තාකරු සඳහන් කළේ ය. අද උදෑසන ප්‍රදේශයේ වන අලි තිදෙනෙකු පමණ සැරිසරමින් සිට ඇති අතර ඉන් එක් අලියෙකු මෙම පුද්ගලයාට පහරදී ඇත්තේ ඔහුගේ නිවස ආසන්නයේදීයි."
    },
    {
        "content": "එම වාර්තාව මඟින් අනාවරණ කරන්නේ පසුගිය අවුරුදු ගණනාව තුළදීම බැදුම්කර නිකුත් කිරීම් තුළින් විශාල මහජන මුදල් ප්‍රමාණයක් විනාශයට පත්ව ඇති බවයි. මේ අතර ඇමුණුම් හා ප්‍රදර්ශන නොමැතිව වෝහාරික විගනන වාර්තා අසම්පූර්ණ බව කථානායක කරු ජයසූරිය මහතා මහබැංකු අධිපතිවරයාට දන්වා තිබේ. පාර්ලිමේන්තුවේ සන්නිවේදන දෙපාර්තමේන්තුව නිකුත් කළ නිවේදනයක දැක්වුනේ කථානායකවරයාගේ නියෝගය මත පාර්ලිමේන්තුවේ මහලේකම්වරයා මහබැංකු අධිපතිවරයාට මේ සම්බන්ධයෙන් දන්වා ලිපියක් යවා ඇති බවයි. එම ලිපියෙන් දන්වා ඇත්තේ සම්පූර්ණ විගනන වාර්තා පාර්ලිමේන්තුවට ලබාදෙන ලෙසයි."
    },
    {
        "content": "මේ වනවිට වාර්තා වන වෛරස ආසාදිතයින් සංඛ්‍යාව 500කට අධිකයි. කොරෝනා වෛරසය තවදුරටත් පැතිරයාම වැළැක්වීමේ අරමුණින් එහි ඇරඹුම වාර්තා වූ චීනයේ වූහාන් නගරයේ පොදු ප්‍රවාහන සේවා තාවකාලිකව නතර කිරීමට ද චීන බලධාරීන් මේ වනවිට පියවර ගෙන තිබේ. ඒ අනුව බලධාරීන් වුහාන් පළාතේ ජනතාවට දැනුම් දෙන්නේ නගරයෙන් පිටතට නොයන ලෙසත් , පිටත සිටින පුද්ගලයින්ට නගරයට ඇතුළු නොවන ලෙසයි. වුහාන් පළාතේ මේ වනවිට ජීවත්වන සංඛ්‍යාව මිලියන 10 ඉක්මවයි. කෙසේ වෙතත් නව කොරෝනා වෛරසය පැතිරයාම හේතුවෙන් ලෝක සෞඛ්‍ය සංවිධානය ගෝලීය හදිසි තත්ත්වයක් ප්‍රකාශයට පත්කර නොමැත. මීට පෙර සීකා , ඉබෝලා යන වෛරස සහ කුරුලු උණ පැතිරයාම හේතුවෙන් ගෝලීය හදිසි තත්ත්වයක් ප්‍රකාශයට පත්කිරීමට ලෝක සෞඛ්‍ය සංවිධානය පියවර ගත්තේ ය."
    },
    {
        "content": "COLOMBO (News 1st) : බිබිල කරාඩුගල ප්‍රදේශයේදී වෙඩි තැබිමකින් කාන්තාවක් මියගොස් තවත් දෙදෙනෙකු තුවාල ලබා තිබේ. පොලීසිය පැවසුවේ, මීට ටික වේලාවකට පෙර මෙම වෙඩි තැබීම සිදුව ඇති බවයි. වෙඩි වැදී තුවාල ලබා ඇත්තේ මියගිය කාන්තාවගේ පුත්‍රයා හා තවත් පුද්ගලයෙකි. ඔවුන් රෝහල්ගත කර තිබේ."
    },
    {
        "content": "මේ අතර නුවරඑළිය, මාතලේ හා මහනුවර දිස්ත්‍රික්කවල ඇතැම් ප්‍රදේශීය ලේකම් කොට්ඨාස කිහිපයකට නිකුත් කළ නාය යාම් පිළිබඳ පූර්ව අනතුරු ඇඟවීමේ නිවේදනය අද පස්වරු 4 දක්වා ක්‍රියාත්මකයි. ජාතික ගොඩනැගිලි පර්යේෂණ සංවිධානය සඳහන් කළේ, මහනුවර උඩුදුම්බර ප්‍රාදේශීය ලේකම් කොට්ඨාසය , නුවරඑළිය වලපනේ ප්‍රාදේශීය ලේකම් කොට්ඨාසය ,මාතලේ විල්ගමුව සහ ලග්ගල පලේලේගම ප්‍රාදේශීය ලේකම් කොට්ඨාස සඳහා එම නායයෑමේ අනතුරු ඇඟවීමේ නිවේදනය නිකුත් කළ බවයි."
    },
    {
        "content": "එම දෙපාර්තමේන්තුව සඳහන් කළේ, සබරගමුව, කළුතර සහ ගාල්ල දිස්ත්‍රික්කවල පස්වරු 2.00 න් පසු වැසි හෝ ගිගුරුම් සහිත වැසි ඇති විය හැකි බවයි."
    },
    {
        "content": "පොලීසිය සඳහන් කළේ, කැකිරිව ඇඹුල්ගස්වැව ප්‍රදේශයේදී හෙරොයින් ග්‍රෑම් 13 යි මිලිග්‍රෑම් 480 ක් සමග 21 සහ 24 හැවිරිදි සැකකරුවන් දෙදෙනෙකු අත්අඩංගුවට ගෙන ඇති බවයි. මේ අතර හෙරොයින් ග්‍රැම් 2 යි මිලිග්‍රෑම් 400 ක් සමග රත්මලාන බෙලෙක්කඩේ හංදියේදී 35 හැවිරිදි පුද්ගලයෙකු අත්අඩංගුවට ගෙන තිබේ. නිට්ටඹුව කන්තොට ප්‍රදේශයේදී අත්අඩංගුවට ගත් 46 හැවිරිදි සැකකරුවෙකු සතුව තිබී සොයා ගෙන ඇති හෙරොයින් ප්‍රමාණය ග්‍රෑම් 02 යි මිලිග්‍රෑම් 260කි. ඔවුන් අද අදාළ අධිකරණවලට ඉදිරිපත් කිරීමට නියමිතයි."
    },
    {
        "content": "ඒ, තේරීම් කමිටු සභාපති කතානායක කරූ ජයසූරිය මහතාගේ ප්‍රධානත්වයෙන් පැවැති රැස්වීමේදීය. ඒ අනුව රාජ්‍ය ගිණුම් කාරක සභාව, රාජ්‍ය ව්‍යවසාය පිළිබඳ කමිටුව සහ රාජ්‍ය මූල්‍ය කාරක සභාවේ සාමාජිකයින් මේ වනවිට නම් කර තිබේ."
    },
    {
        "content": "එම පෙරහුරු හෙට ලබන 31, සහ පෙබරවාරි 02 සහ 03 දිනවලදී සිදු කිරීමට නියමිතයි. ඒ අනුව එම දිනයන්හි උදෑසන 6 සිට පස්වරු එක දක්වා එම රථවාහන සැලැස්ම ක්‍රියාත්මක බව පොලීසිය සඳහන් කළේ ය. මෙම රථවාහන සැලැස්මට අනුව ග්ලාස් හවුස් හන්දියෙන් නන්දා මෝටර් දෙසට ඇතුළුවීම පුස්තකාල හන්දියෙන් ග්ලාස් හවුස් දෙසට හා ආනන්ද කුමාරස්වාමි මාවතට ඇතුළුවීම අත්හිටවුනු ඇති. ඊට අමතරව ධර්මපාල මාවතෙන් එෆ්. ආර්. සේනානායක මාවතට ඇතුළුවීම, සොයිසා වටරවුමෙන් කන්නන්ගර මාවතට ඇතුළුවීම, විජේරාම මාවතින් රොස්මිඩ් පෙදෙස ඔස්සේ කන්නන්ගර මාවතට ඇතුළුවීම ද මෙම කාලය තුළ අත්හිටුවන බව පොලීසිය පවසයි. බෞද්ධාලෝක මාවතේ සිට සිට මෙට්ලන්ට් පෙදෙසට හා ප්‍රේමකිර්ති අල්විස් මාවතට ඇතුළුවීම පෙරහුරු පවතින කාල සීමාවේදී අත්හිටුවන අතර ස්ටැන්ලි විජේසුන්දර මාවතින් පදනම් මාවතට ඇතුළුවීම ද අත්හිටුවා තිබේ."
    },
    {
        "content": "මොරටුව ගිනි නිවීම් ඒකකය සඳහන් කළේ, ගින්න මැඩ පැවැත්වීම සඳහා සේවා රථ 3 ක් යොමු කළ බවයි. ඊට අමතරව ගින්න මැඩ පැවැත්වීම සඳහා පොලීසියේ ද සහය ලබා ගෙන තිබේ. පැය 05 කට අධික කාලයක් පැවති ගින්න දැඩි පරිශ්‍රමයක් යොදා මේ වන විට සම්පුර්ණයෙන්ම මැඩ පැවැත්වූ බව මොරටුව ගිනි නිවීම් ඒකකය සඳහන් කළේ ය."
    },
    {
        "content": "ඒ, පොලිස් විශේෂ කාර්ය බලකාය රනාල ප්‍රදේශයේ කළ වැටලීමකදීයි. සැකකරු ඌරුජුවා නමැති සංවිධානාත්මක අපරාධ කල්ලි සමාජිකයාගේ ඥාතියෙකු බව පොලිස් විශේෂ කාර්ය බලකාය සඳහන් කළේ ය. රනාල සුදුවා නමැත්තා ප්‍රදේශයේ කර්මාන්තශාලාවලින් හා ඒවායේ දෛනික වැටුපට සේවය කරන පුද්ගලයින්ගෙන් කප්පම් ලබා ගෙන ඇතැයි පරීක්ෂණවලදී හෙළිවී තිබේ. පොලීසිය පැවසුවේ , සැකකරුගෙන් ලබා ගත් තොරතුරු අනුව වැල්ලම්පිටිය ප්‍රදේශයේ කළ මෙහෙයුමකදී සැකකරුවන් 4 දෙනෙකු ද අත්අඩංගුවට ගත් බවයි. ඔවුන් සතුව තිබී කේරළ ගංජා කිලෝග්‍රෑම් 2ක් පොලිස් විශේෂ කාර්ය බලකාය භාරයට ගෙන තිබේ."
    },
    {
        "content": "ඒ එම වෛරසය සීඝ්‍රයෙන් පැතිරීම හමුවේ චීනයේ නගර රැසකට ඇතුළුවීම හා පිටවීම නොකරන ලෙසට සෞඛ්‍ය බලධාරීන් අනතුරු ඇඟවීමත් සමගයි. ලොව පුරා කොරෝනා වෛරසය ආසාදිත වූවන්ගේ සංඛ්‍යාව මේ වන විට 800 ඉක්මවා ගොස් තිබේ. විදෙස් වාර්තා අනාවරණ කළේ, කොරෝනා ආසාදනයෙන් මේ වන විට පුද්ගලයින් 18 දෙනෙකු මියගොස් ඇති බවයි. ඉන් වැඩි සංඛ්‍යාවක් චීන ජාතිකයින් ය. කොරෝනා වෛරසය සීඝ්‍රයෙන් පැතිරීම හමුවේ චීනයේ වූහාන් ඇතුළු නගර කිහිපයකට ඇතුළු වීම හා පිටවීම නොකරන ලෙස දැනටමත් එරට බලධාරීන් අනතුරු අඟවා තිබේ. මේ හේතුවෙන් චීනයේ බීජිං හා හොන්කොන් රාජ්‍යයයේ පැවැත්වීමට තිබූ උත්සව රැසක් අත්හිටුවා ඇත්තේ ජනාතාව රැස්වීම් තවදුරටත් අවම කිරීමේ අරමුණිනි. මේ අතර අමෙරිකාව කොරෝනා වෛරසය ආසාදිත දෙවැනි පුද්ගලයා පිළිබඳ විශේෂ පරීක්ෂණයක් ආරම්භ කර තිබේ."
    },
    {
        "content": "පොලීසිය පැවසුවේ, අනුරාධපුර වන්දනාවේ යෑම සඳහා ඔවුන් දෙදෙනා අද උදෑසන බස් රථයකින් පැමිණ මාර්ගය මාරු වීමට යෑමේදී එම බස් රථයකටම යටවී මිය ගොස් ඇති බවයි. 80 හැවිරිදි මිය ගිය මව සහ 47 හැවිරිදි දියණිය පොල්පිටිය ප්‍රදේශයේ පදිංචිකාරියන් ය. අනතුර සම්බන්ධයෙන් බස් රථයේ රියැදුරු අත්අඩංගුවට ගත් බව පොලීසිය පැවසී ය."
    },
    {
        "content": "ඒ , සේවා අවශ්‍යතා මත ජාතික පොලිස් කොමිෂන් සභාවේ අනුමැතිය පරිදියි. ස්ථාන මාරුවීම් ලබා දුන් අය අතර ජ්‍යෙෂ්ඨ පොලිස් අධිකාරිවරුන් 09 දෙනෙකු සහ පොලිස් අධිකාරිවරුන් 8 දෙනෙකු ද වේ. පොලිස් මූලස්ථානය නිවේදනය කළේ, බස්නාහිර පළාත දකුණ දිසාව භාර නියෝජ්‍ය පොලිස්පති එස්.ඩබ්ලිව් සේනාරත්න මහතා යාපනය දිසාවට ස්ථාන මාරු කළ බවයි. යාපනය දිසාව භාරව සිටි නියෝජ්‍ය පොලිස්පති කේ. කඩුපිටිය මහතා බස්නාහිර පළාත දකුණු දිසාවට ස්ථාන මාරු කර තිබේ."
    },
    {
        "content": "මහාධිකරණ විනිසුරු ගිහාන් කුලතුංග මහතා සම්බන්ධයෙන් සහ ඔහුගේ නඩු තීන්දු විවේචනය කිරීමෙන් අධිකරණයට අපහාස කළේ යැයි කියන චෝදනා යටතේ ඔහු අත්අඩංගුවට ගැනිණි. මේ වනවිට කොළඹ මහාධිකරණය හමුවේ විභාගවන හිටපු මහේස්ත්‍රාත් තිලිණ ගමගේ මහතාට එරෙහිව පවරා ඇති නඩුව සහ කොළඹ මහාධිකරණ විනිසුරු ගිහාන් කුලතුංග මහතා විසින් මීට පෙර විභාග කළ නඩු මාධ්‍ය හමුවේ විවේචනය කිරීමෙන් අජිත් ප්‍රසන්න මහතා අධිකරණයට අපහාසයක් කර ඇතැයි පෙන්වා දෙමින් අපරාධ පරීක්ෂණ දෙපාර්තමේන්තුව මහාධිකරණයට පැමිණිල්ලක් ඉදිරිපත් කර තිබුණි. ඒ සම්බන්ධයෙන් මූලික පරික්ෂණ සිදුකළ කොළඹ මහාධිකරණ විනිසුරු ධම්මික ගනේපොල මහතා සැකකරු අධිකරණ වෛද්‍ය නිලධාරීවරයකු වෙත ඉදිරිපත් කර මානසික වෛද්‍ය වාර්තාවක් කැඳවන ලෙසට ද බන්ධනාගාර අධිකාරීවරයාට නියෝග කළේය. මහාධිකරණ විනිසුරුවරයා නියෝග කළේ, සැකකරු මාධ්‍ය හමුවේ කර ඇති ප්‍රකාශ අනුව යුක්තිය ඉෂ්ඨ කිරීමට අයුතු ලෙස බලපෑම් කර ඇති බව පෙනී යන බැවින් ඔහු එමගින් අධිකරණයට අපහාසයක් කර ඇතැයි පෙනී යන බව ය. සැකකරුගෙන් ප්‍රකාශ ලබාගෙන ඉදිරි විමර්ශන සිදුකර අධිකරණයට කරුණු වාර්තා කරන ලෙස අපරාධ පරීක්ෂණ දෙපාර්තමේන්තුවේ අධ්‍යක්ෂවරයාට විනිසුරුවරයා නියෝග කළේය. පැමිණිල්ල අද කැඳවූ අවස්ථාවේ නීතිපතිවරයා වෙනුවෙන් පෙනී සිටි රජයේ ජ්‍යෙෂ්ඨ අධි නීතිඥ ජනක බණ්ඩාර මහතා විසින් සැකකරු මාධ්‍ය හමුවේ කර ඇති ප්‍රකාශ කිහිපයක් පිළිබඳව අධිකරණයට ලිඛිතව හා වාචිකව කරුණු දක්වනු ලැබිණි. එම ප්‍රකාශ මගින් සමස්ත අධිකරණ පද්ධතියේම ස්වාධීනත්වයට මෙන්ම ගෞරවයට දැඩි හානියක් වී ඇති බව පෙන්වා දුන් ජනක බණ්ඩාර මහතා සැකකරු ඇප මත මුදා හැරීමෙන් විමර්ශනවලට සහ සාක්ෂිවලට බලපෑම් එල්ල විය හැකි බැවින් ඔහු රක්ෂිත බන්ධනාගාරගත කරන ලෙස අධිකරණයෙන් ඉල්ලා සිටියේය. මේ අතර තවත් නඩුවකට අදාලළව අජිත් ප්‍රසන්න මහතා අත්අඩංගුවට ගන්නැයි කොළඹ අතිරේක මහේස්ත්‍රාත් ප්‍රියන්ත ලියනගේ මහතා අද අපරාධ පරීක්ෂණ දෙපාර්තමේන්තුවට නියෝග කළේය. ඒ, කොටුව මහේස්ත්‍රාත් අධිකරණය හමුවේ පවතින තරුණයින් 11 දෙනෙකු පැහැරගෙන ගොස් අතුරුදන් කළ බව කියන නඩුව පිළිබඳව මාධ්‍ය හමුවක් පවත්වා සාක්ෂිකරුවන්ට බලපෑම් වන අයුරින් අදහස් දැක්වීම සම්බන්ධයෙනි."
    },
    {
        "content": "ඒ 1999 වසරේ සිදුවූ මනුෂ්‍ය ඝාතනයක් සම්බන්ධ නඩුවකට අදාළවයි. නීතිපති උපදෙස් මත ඊයේ අදාළ පොලිස් සැරයන්වරයා අත්අඩංගුවට ගත් බව පොලීසිය ප්‍රකාශ කළේ ය. සැකකරු අද මොරවක මහේස්ත්‍රාත් අධිකරණයට ඉදිරිපත් කිරීමට නියමිතයි."
    },
    {
        "content": "ඒ , රාජ්‍ය අමාත්‍ය නිමල් ලංසා මහතා කතානායකවරයාගෙන් ඇසු ප්‍රශ්නයකට පිළිතුරු දෙමිනි. මේ අතර චීනයේ පැතිර යන කෙරෝනා වෛරසය පිළිබඳවඅද පාර්ලිමේන්තුවේදී විවාදයට ගැනිණ."
    },
    {
        "content": "සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා සඳහන් කළේ, ශ්‍රී ලංකාවෙන් මෙතෙක් කොරෝනා වෛරසය අසාධිත වූ පුද්ගලයෙකු වාර්තාවී නොමැති බවයි. කොරෝනා වෛරසය අසාදනය වීමෙන් ස්වසන පද්ධතියට බලපෑම් එල්ල විය හැකි බව වෛද්‍ය අනිල් ජාසිංහ මහතා ප්‍රකාශ කළේ ය. සතුන් ස්පර්ශ කිරීමෙන් සහ මස් ආහාරයට ගැනීමෙන් මෙම වෛරසය ආසාධිත විය හැකි බව සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා පැවසුවේ ය. මේ අතර චීනයේ සංචාරය කිරීමේදී සෞඛ්‍ය ආරක්ෂිත පියවර අනුගමනය කරන්නැයි සෞඛ්‍ය අමාත්‍යාංශය ශ්‍රී ලාංකිකයයින්ට උපදෙස් දෙයි. කොරෝනා වෛරසය සීඝ්‍රයෙන් පැතිර යන චීනයේ වූහන් නගරයේ උසස් අධ්‍යාපනය ලබන සහ රැකියා කරන කිසිදු ශ්‍රී ලාංකිකයෙකුට කොරෝනා වෛරසය අසාදනය වී නොමැති බව විදේශ කටයුතු අමාත්‍යාංශය තහවුරු කළේ ය. චීනයේ වැඩබලන ශ්‍රී ලංකා තානාපති කේ. යෝගනාදන් මහතා සඳහන් කළේ, චීනයේ දිවි ගෙවන ශ්‍රී ලාංකිකයින් ආරක්ෂිත බව දැනට වාර්තාවන තොරතුරුවලින් අනාවරණවී ඇති බවයි. කොරෝනා වෛසරයෙන් ගුවන් මගීන්ට සහ කාර්යය මණ්ඩලයට ඇතිවිය හැකි බලපෑම් අවම කිරීම සඳහා පුර්ව ආරක්ෂණ ක්‍රියාමාර්ග රැසක් ශ්‍රීලංකන් ගුවන් සේවය ක්‍රියාවට නංවා තිබේ. නිවේදනයක් නිකුත් කරමින් ශ්‍රීලංකන් ගුවන් සමාගම සඳහන් කළේ, ආසියානු පැසිෆික් කලාපයේ ගුවන් කාර්ය මණ්ඩලය සහ අනෙකුත් කාර්ය මණ්ඩල ද ගුවන් යානා තුළ සහ ගුවන්තොටුපොළවල් තුළදී ක්‍රියා කළ යුතු ආකාරය සම්බන්ධයෙන් මේ වනවිට දැනුවත් කර ඇති බවයි."
    },
    {
        "content": "රක්ෂිත බන්ධනාගාරගත කර සිටින අනිවාර්ය නිවාඩු යැවූ පොලිස්පති පූජිත් ජයසුන්දර මහතා අප්‍රේල් 21 ප්‍රහාරය ගැන සොයන ජනාධිපති කොමිෂන් සභාව හමුවට අද පෙරවරුවේ රැගෙන එනු ලැබුවේ ය. ඒ, කොමිසම කළ කැඳවීමකට අනුවයි. ඒ අනුව මේ වනවිට පූජිත් ජයසුන්දර මහතා ජනාධිපති කොමිසම හමුවේ සාක්ෂි ලබා දෙමින් සිටි. අප්‍රේල් 21 ප්‍රහාරය සම්බන්ධයෙන් පත් කළ ජනාධිපති කොමිසමේ නිල කාලය ලබන මාර්තු 22 වැනි දායින් අවසන් වේ."
    },
    {
        "content": "ජනාධිපති මාධ්‍ය අංශය සඳහන් කළේ, එහි සභාපති ලෙස විශ්‍රාමික නියෝජ්‍ය භාණ්ඩාගාර ලේකම් එස්.බී.දිවාරත්න මහතා කටයුතු කරන බවයි. මෙම කාර්ය සාධක බලකාය, විවිධ ක්ෂේත්‍රයන් නියෝජනය කරන දැනුම සහ අත්දැකීම් බහුල සාමාජිකයින් 12 දෙනෙකුගෙන් සමන්විත වේ. සාමාජිකයින්ගේ විචක්ෂණභාවය, සාමාර්ථය සහ විශ්වාසවන්තභාවය කෙරෙහි භක්තියෙන් යුතුව කාර්ය සාධක බලකාය පත් කළ බව ජනාධිපති ගෝඨාභය රාජපක්ෂ මහතා ප්‍රකාශ කළේ ය."
    },
    {
        "content": "ඒ, සේවා අවශ්‍යතා මත ජාතික පොලිස් කොමිෂන් සභාවේ අනුමැතියට යටත්වයි. ඒ අනුව යාපනය කොට්ඨාස භාරව සිටි ජ්‍යෙෂ්ඨ පොලිස් අධිකාරි ටී.ජී.එන්.ඩබ්ලිව්.ඩී.තල්දූව මහතා බස්නාහිර පළාත් බුද්ධි කොට්ඨාසයේ අධ්‍යක්ෂ ලෙස ස්ථාන මාරු කර ඇත. ස්ථාන මාරු කළ අය අතර පොලිස් අධිකාරිවරුන් දෙදෙනෙකු සහ සහකාර පොලිස් අධිකාරිවරුන් 11 දෙනෙකු ද වන බව පොලිස් මූලස්ථානය නිවේදනය කළේ ය."
    },
    {
        "content": "පොලීසිය පැවසුවේ, ප්‍රදේශයේ වගුරු බිමක පිහිටි කසළ බැහැර කිරීමේ ස්ථානයක ඊයේ රාත්‍රී ගින්න හටගත් බවයි. වගුරු බීමක්වීම හේතුවෙන් ගින්න මැඩපැවැත්වීම සඳහා එම ස්ථානයට ළඟාවීමේ බාධා මතුව ඇතැයි අප වාර්තාකරුවන් පැවසීය. කැලණි ගගේ ඉවුරේ සිට මීටර් 200 ක පමණ දුරින්, කැලණිමුල්ල ප්‍රදේශයේ විශාල වගුරු බිමක පිහිටි කසළ බැහැර කිරීමේ මෙම ස්ථානය පිළිබඳව පසුගිය දා නිව්ස්ෆස්ට් අනාවරණ කළේ ය. එහිදී හෙළිවූයේ වසරක පමණ කාලයක සිට ගොඩනැගිලි අබලි ද්‍රව්‍ය, ජංගම වැසිකිලි කොටස්, ප්ලාස්ටික් ආදිය කසළ බැහැර කරමින් එම වගුරු බිම ගොඩකිරීමේ ක්‍රියාවලියක් පවතින බවයි."
    },
    {
        "content": "පොලීසිය පැවසුවේ, ලද තොරතුරක් මත මෝටර් රථයක් පරීක්ෂා කිරීමේදී සැකකරුවෙකු අත්අඩංගුවට ගත් බවයි. ඔහු සන්තකයේ තිබී හෙරොයින් ග්‍රෑම් 25 සොයා ගැනුණු අතර සැකකරුගෙන් කළ ප්‍රශ්න කිරීම්වලින් තවත් සැකකරුවෙකු අත්අඩංගුවට ගෙන තිබේ. එම සැකකරු සන්තකයේ තිබී හෙරොයින් ග්‍රෑම් 10 ක් සොයා ගත් බව පොලීසිය පැවසී ය. සැකකරුවන් අවුරුදු 36 හා 41 වයස්වල පසුවන දුටුවැව හා මාවතගම ප්‍රදේශවල පදිංචිකරුවන් ය. ඉදිරි විමර්ශන කටයුතු සඳහා ඔවුන් ගලෙන්බිඳුණුවැව පොලීසියට භාරදී තිබේ."
    },
    {
        "content": "ඒ අනුව හෙට ලබන 31, 02 , 03 සහ නිදහස් දිනයේදී එම විශේෂ රථ වාහන සැලැස්ම ක්‍රියාත්මක වනු ඇති. එම දිනයන්හිදී උදෑසන 6.00 සිට පස්වරු 1.00 දක්වා මාර්ග කිහිපයක් සම්පූර්ණයෙන්ම වසා තැබෙන බව පොලීසිය දැනුම් දෙයි. පොලීසිය ප්‍රකාශ කළේ, තව ත් මාර්ග කිහිපයක ගමනාගමනය සීමා කරන බවයි."
    },
    {
        "content": "ඒ, වෙන්නප්පුව පොලිස් විශේෂ කාර්යාංශ එම ප්‍රදේශයේ කළ වැටලීමකදීයි. සැකකරුවන් සතුව තිබී කැස්බෑ මස් කිලෝග්‍රෑම් 75 යි ග්‍රෑම් 500 ක් සොයා ගෙන ඇත. අත්අඩංගුවට ගත් සැකකරුවන් උල්හිටියාව සහ කටුනේරිය ප්‍රදේශවල පදිංචිකරුවන් ය. ඔවුන් අද මාරවිල මහේස්ත්‍රාත්වරයා හමුවට ඉදිරිපත් කිරීමට නියමිතයි."
    },
    {
        "content": "පොලීසිය සඳහන් කළේ, අද පස්වරු 2.45 ට පමණ ගින්න හටගත් බවයි. ගින්නෙන් මියගොස් ඇත්තේ දෙමහල් නිවසේ සිටි 79 හැවිරිදි පුද්ගලයෙකි. ගින්නට හේතුව මෙතෙක් අනාවරණය වී නොමැත. කොළඹ මහනගර සභාවේ ගිනි නිවීම් ඒකකය, ගල්කිස්ස නගර සභාවේ ගිනි නිවීම් ඒකකය සහ ප්‍රදේශවාසීන් එක්ව ගින්න මැඩපවත්වා තිබේ."
    },
    {
        "content": "එහි අධ්‍යක්ෂ වෛද්‍ය හසිත අත්තනායක මහතා සඳහන් කළේ, ඔවුන් මේ වනවිට රෝහලේ විශේෂ ප්‍රතිකාර ඒකකයේ ප්‍රතිකාර ලබන බවයි. ඊයේ සහ අද දිනයේ ඔවුන් රෝහලට ඇතුළත් කළ බව ද වෛද්‍යවරයා ප්‍රකාශ කළේ ය. ඔහු සඳහන් කළේ අදාළ කාන්තාවන්ට වැළදී ඇත්තේ කොරෝනා වෛසරය ද යන්න, සනාථ කර ගැනීම සඳහා රුධිර සාම්පල බොරැල්ල වෛද්‍ය පර්යේෂණ ආයතනන වෙත යොමු කළ බවයි."
    },
    {
        "content": "එහි 05 වන වාර්තාවෙන්, මහ බැංකුවේ හිටපු සහ දැනට සිටින නිලධාරින් හා බැඳුම්කර ප්‍රාථමික ගැනුම්කරුවන් අතර පවත්වාගෙන යන සම්බන්ධතා හා ලැදියාවන් අතර ගැටුම පෙන්නුම් කර තිබේ. එය මහ බැංකු අධිපති ධූරය දැරූ පුද්ගලයන්ගේ සිට පහළම සේවකයා දක්වා ව්‍යාප්තවූ ජාලයක් බව ද අදාළ වාර්තාවේ සඳහන් ය. ඊට එක් උදාහරණයක් වන්නේ, මහ බැංකුවේ අධීක්ෂණ දෙපාර්තමේන්තුවේ ඇතැම් නිලධාරින් සිය සේවය අවසන් කිරීමෙන් පසු, ප්‍රාථමික ගැනුම්කරුවන්ගේ ආයතනවල තනතුරු හෙබවීමයි. ඊට අමතරව, ඔවුන්ගේ ඥාතීන් ද ප්‍රාථමික ගැනුම්කරුවන්ගේ ආයතනවල ඉහළ තනතුරු හොබවා ඇතැයි, වෝහාරික විගණන වාර්තාව සාක්ෂි සහිතව සනාථ කර තිබේ. හිටපු අධිපතිවරුන් වන අජිත් නිවාඩ් කබ්රාල්, අර්ජුන් මහේන්ද්‍රන් යන අයගේ ඥාතීන් ප්‍රාථමික ගැනුම්කරුවන්ගේ ආයතනවල අධ්‍යක්ෂ ධූර වැනි ඉහළ තනතුරු හොබවා ඇතැයි ද වාර්තාවේ වැඩිදුරටත් සඳහන් ය. ආයතනික නිසි ක්‍රියාමාර්ග උල්ලංඝනය කරමින්, සිය පෞද්ගලික ලාබ ප්‍රයෝජන ගැන සිතා දශක දෙකකට ආසන්න කාලයක් පුරා රටේ ජනතාවගේ බිලියන ගණනක් මුදල් විනාශ කිරීම සම්බන්ධයෙන් වගකියන්නේ කවුද.?"
    },
    {
        "content": "ජනාධිපති මාධ්‍ය ඒකකය සඳහන් කළේ, ඒ සඳහා ශ්‍රී ලංකන් ගුවන් සේවය, බීජිංහි පිහිටි ශ්‍රී ලංකා තානාපති කාර්යාලය හා උබේ ප්‍රාන්තයේ ශ්‍රී ලංකා ධූත මණ්ඩලයේ සහය ලබා ගන්නා ලෙස ජනාධිපතිවරයා උපදෙස් දී ඇති බවයි. ඒ අතර කොරොනා වෛරසය ආසාදනය වූ බවට සැක කෙරෙන චීන හා ශ්‍රී ලාංකික කාන්තාවන් දෙදෙනකු අංගොඩ පිහිටි ජාතික බෝ වන රෝග විද්‍යායතනයට ඇතුළත් කර තිබේ."
    },
    {
        "content": "මේ අතර අමෙරිකාවෙන් එම වෛරසය ආසාදනය වූ තවත් පස් දෙනෙකු සොයා ගැනිණ. මාරාන්තික කොරෝනා වෛරසය මේ වන විට ප්‍රංශය , ජපානය , මලයාසියාව , නේපාලය , සිංගප්පූරුව , දකුණු කොරියාව , තායිවානය , තායිලන්තය , අමෙරිකාව , වියට්නාමය , කැනඩාව යන රටවල් මෙන්ම හොං කොං දේශය දක්වා පැතිර ගොස් තිබේ. එම වෛරසය ආසාදනයවූවන් පස් දෙනෙකු ඇමෙරිකාවෙන් සොයා ගැනුණු අතර බලධාරින් පවසන්නේ ඔවුන් සියලු දෙනා චීනයේ වූහන් නගරයේ සංචාරයක නිරතව පැමිණි අය බවයි. අමෙරිකාවේ ලොස් ඇන්ජලීස්, ෆීනික්ස්, චිකාගෝ සහ සියැට්ල් ප්‍රදේශවලින් මෙම ආසාදිතයන් පිලිබඳ වාර්තාවිය. වෛරසය ආසාදනය වන්නට ඇතැයි සැකපළ වන දහසක් සම්බන්ධයෙන් පරීක්ෂණ පැවැත්වෙන බව ද අමෙරිකානු බලධාරීන් සඳහන් කළේ ය. මේ වනවිට චීනයේ කොරෝනා වෛරසය ආසාදනය වූවන් 2000 ඉක්මවා ගොස් ඇති අතර තවත් පුද්ගලයන් 2684 දෙනෙකු එය ආසාදනය වී ඇතැයි සැක පළ වේ. මේ අතර කොරෝනා වෛරසය, ආසාදිත පුද්ගලයෙකු තුළින් රෝග ලක්ෂණ මතුවීමට පෙර එම ආසාදිතයාගෙන් තවත් පුද්ගලයෙකුට බෝවිය හැකි බව චීන සෞඛ්‍ය අමාත්‍ය මා-ක්සියෝවෙයි මහතා ඊයේ විශේෂ ප්‍රවෘත්ති සාකච්ඡාවක් කැඳවමින් සඳහන් කළේ ය. ඔවුන් පෙන්වාදෙන්නේ මේ හේතුවෙන් වෛරසයේ ව්‍යාප්තිය වැළැක්වීම අතිශය දුෂ්කර බවයි . මේ අනුව මිනිසකුට මෙම වෛරසය ආසාදනය වීමෙන් පසු රෝග ලක්ෂණ පෙන්නුම් කිරීමට දින 14 ක උපරිමයක් දක්වා කාලයක් ගතවන බව සඳහන් ය. රෝග ලක්ෂණ පෙන්නුම් කිරීමෙන් තොරව පුද්ගලයකුට තමාට කොරෝනා වෛරසය ආසාදනය වී ඇතිදැයි දැනගැනීමට නොහැකි නමුත් ඔවුන්ට එම වෛරසය පැතිරවීමේ හැකියාව පවතී. සාර්ස් සහ ඉබෝලා වෛරසය ආසාදනය වූ පුද්ගලයන්ට එය පැතිරවීමට හැකියාව ලැබුණේ රෝග ලක්ෂණ පෙන්නුම් කරන විටයි. එවැනි රෝග මේ හේතුවෙන් වැළැක්වීමට පහසු නමුත් කොරෝනා වෛරසය පැතිරයාම පාලනය කිරීම මේ හමුවේ දුෂ්කර වී තිබේ. මෙයට නිසි ප්‍රතිකාරයක් හෝ එන්නතක් මෙතෙක් සොයාගෙන නොමැත. මේ අතර කොරෝනා වෛරසය පැතිරයාම හමුවේ චීනයේ ලූනා නව වසර වෙනුවෙන් ලබාදුන් නිවාඩු දීර්ඝ කිරීමට චීනය පියවර ගෙන තිබේ."
    },
    {
        "content": ": ඒ ජනාධිපති ගෝඨාභට රාජපක්ෂ මහතාගේ උපදෙස් අනුවයි. අදාළ කමිටුව ජනාධිපති අතිරේක ලේකම් රියර් අද්මිරාල් ජයනාත් කොළඹගේ , සෞඛ්‍යය අමාත්‍යාංශ ලේකම් භද්‍රානී ජයවර්ධන, සෞඛ්‍යය සේවා අධ්‍යක්ෂ ජනරාල් අනිල් ජාසිංහ, යන මහත්ම මහත්මීන්ගේ ප්‍රධානත්වයෙන් සමන්විත වන අතර, සෙසු සාමාජිකයෝ 12 දෙනෙක් ද ඊට අයත් වෙති. කොරෝනා වෛරසය ආසාදනය වී ඇති බවට මතු වූ සැකය මත අංගොඩ, බෝවන රෝග විද්‍යාතයතනයට ඊයේ ඇතුළත් කෙරුණු සිව් දෙනාට වෛරසය ආසාදනය වී නොමැති බව මූලික සාම්පල පරීක්ෂාවේදී තහවුරු වී තිබේ. කෙසේ වෙතත් ඔවුන් සම්බන්ධයෙන් තවදුරටත් පරීක්ෂණ සිදු කරන බවයි බොරැල්ල වෛද්‍ය පර්යේෂණ ආයතනය සඳහන් කළේ ය."
    },
    {
        "content": "එම පෙරහුරු   දිනවලදී සිදු කිරීමට නියමිතයි. ඒ අනුව එම දිනයන්හි   එම රථ වාහන සැලැස්ම ක්‍රියාත්මක බව පොලීසිය පැවසීය. මෙම රථ වාහන සැලැස්මට අනුව ග්ලාස් හවුස් හන්දියෙන් නන්දා මෝටර් දෙසට ඇතුළුවීම පුස්තකාල හන්දියෙන් ග්ලාස් හවුස් දෙසට හා ආනන්ද කුමාරස්වාමි මාවතට ඇතුළුවීම අත්හිටවනු ඇති. ඊට අමතරව ධර්මපාල මාවතෙන් එෆ්.ආර්. සේනානායක මාවතට ඇතුළුවීම, සොයිසා වටරවුමෙන් කන්නන්ගර මාවතට ඇතුළුවීම, විජේරාම මාවතින් රොස්මිඩ් පෙදෙස ඔස්සේ කන්නන්ගර මාවතට ඇතුළුවීම ද මෙම කාලය තුළ අත්හිටුවන බව පොලීසිය පැවසීය. බෞද්ධාලෝක මාවතේ සිට මෙට්ලන්ට් පෙදෙසට හා ප්‍රේමකීර්ති අල්විස් මාවතට ඇතුළුවීම පෙරහුරු පවතින කාල සීමාවේදී අත්හිටුවන අතර ස්ටැන්ලි විජේසුන්දර මාවතින් පදනම් මාවතට ඇතුළුවීම ද අත්හිටුවා තිබේ."
    },
    {
        "content": "1. : කොරෝනා වෛරසය ආසාදනය වූ බවට සැක කෙරෙන චීන හා ශ්‍රී ලාංකික කාන්තාවක් අංගොඩ පිහිටි ජාතික බෝ වන රෝග විද්‍යායතනයට ඇතුළත් කර තිබේ. 2.  : කොරෝනා වෛරසය ව්‍යාප්ත වෙමින් ඇති චීනයේ වූහාන් ප්‍රන්තයේ සිටින සියලු ශ්‍රී ලංකික සිසුන් වහාම ආපසු ගෙන්වා ගැනීමට විධි විධාන සලස්වන්නැයි ජනාධිපති ගෝඨාභය රාජපක්ෂ මහතා විදේශ සබඳතා අමාත්‍යංශයට උපදෙස් දී තිබේ. 3.  : 2002 සිට 2015 දක්වා බැඳුම්කර ගනුදෙනුවලට අදාළ වෝහාරික විගණන වාර්තා 05ක් මේ වනවිට ප්‍රසිද්ධියට පත් කර තිබේ. 4.  : වැල්ලවත්ත, රුද්‍රා මාවතේ මහල් ගොඩනැගිල්ලක ඇති වූ ගින්නකින් පුද්ගලයකු මියගොස් තිබේ. 5.  : කොරෝනා වෛරසය හේතුවෙන් චීනයෙන් වාර්තා වන පුද්ගල මරණ සංඛ්‍යාව 41 ක් දක්වා ඉහළ ගොස් තිබේ."
    },
    {
        "content": "එහි සභාපති ආචාර්ය ජටාල් මාන්නප්පෙරුම මහතා සඳහන් කළේ, දැනට වී අස්වනු නෙළන මඩලකපුව, අම්පාර හා උතුරු පළාතේ දිස්ත්‍රික්කවල මිලදී ගැනීමේ මධ්‍යස්ථාන ආරම්භ කරන බවයි. වී මිලදී ගැනීම සඳහා අවශ්‍ය මුදල් මහ භාණ්ඩාගරයෙන් මුදා හැරෙන බව ද ඔහු පැවසුවේ ය."
    },
    {
        "content": "පොලීසිය පැවසුවේ, ඔහු සන්තකයේ තිබී හෙරොයින් ග්‍රෑම් 25 ක් සොයාගත් බවයි. සැකකරු 50 හැවිරිදි බොරැල්ල පදිංචිකරුවෙකි. ඔහු අද මාලිගාකන්ද මහේස්ත්‍රාත් අධිකරණයට ඉදිරිපත් කිරිමට නියමිතයි. කොළඹ මධ්‍යම කොට්ඨාස දූෂණ මර්දන අංශයේ නිලධාරීන්ට ලද තොරතුරක් මත වැටලීම සිදුකර තිබේ."
    },
    {
        "content": "ඒ, කොළඹ ප්‍රදර්ශන හා සම්මේලන මධ්‍යස්ථානයේදීයි."
    },
    {
        "content": "එහි සාමාජිකයින් වන්නේ ජනාධිපති නීතිඥවරුන් වන රොමේෂ් ද සිල්වා, කේ. කනගීස්වරන්, ෆයිසර් මුස්තාපා, ඉක්‍රාම් මොහොමඩ්, රියෙන්සි අර්සකුලරත්න සහ ටිරන්ත වරලියද්ද යන මහත්වරුන් ය. ශ්‍රී ලංකා නීතිඥ සංගමයේ ලේකම් කෞෂල්‍ය නවරත්න මහතා සඳහන් කළේ, ඊයේ පැවති මහ සභා රැස්වීමේදී අදාළ කමිටුවට අනුමැතිය හිමි වූ බවයි."
    },
    {
        "content": "රාජ්‍ය අමාත්‍ය කෙහෙළිය රඹුක්වැල්ල මහතා සඳහන් කළේ, එම අයෝජන ගිවිසුම්වලට නුදුරේදීම අත්සන් කරන බවයි."
    },
    {
        "content": "ඒ, නානුඹය සහ අඹේවෙල අතරදී දුම්රියක් පීලි පැනීම හේතුවෙනි. එලෙස පීලි පැනීමට ලක් ව ඇත්තේ මහනුවර සිට බදුල්ල බලා ධාවනය වූ දුම්රියේ භාණ්ඩ ප්‍රවාහන මැදිරියක් ය. එය පීලිගත කිරීම කඩිනමින් සිදු කරන බව පාලක මැදිරිය සඳහන් කළේ ය."
    },
    {
        "content": "චීනයේ, සිචුආන් ප්‍රාන්තයේ චෙන්ඩු නගරයේ වෙසෙන ශ්‍රී ලාංකික සිසුන් 150 කට ආසන්න පිරිසක් ඉදිරි පැය 48 තුළ දිවයිනට ගෙන්වා ගැනීමට සැලසුම් කර තිබේ. නිවේදනයක් නිකුත් කරමින් ජානධිපති මාධ්‍ය අංශය සඳහන් කළේ, ඒ සඳහා ශ්‍රීලංකන් ගුවන් සේවයට අයත් විශේෂ යානයක් යෙදවීමට සැලසුම් කර ඇති බවයි. නැංජින්හි සිටින තව ත් සිසුන් 30 දෙනෙකු පිළිබඳ තොරතුරු තානාපති කාර්යාලය වෙත ලැබී තිබේ. ඔවුන් ද කඩිනමින් දිවයිනට ගෙන්වා ගැනීමට කටයුතු කරන බව ජානධිපති මාධ්‍ය අංශය සඳහන් කළේ ය. ඊට අමතරව කොරෝනා වෛසරය පැතිර යන වුහාන් සහ සිචුආන් ප්‍රාන්තවල වෙසෙන සියලු ශ්‍රී ලාංකිකයින් දිවයිනට ගෙන්වා ගැනීමට කටයුතු කරන්නැයි ජනාධිපති ගෝඨාභය රාජපක්ෂ මහතා අදාළ අංශවලට උපදෙස් දී තිබේ. විදේශ සබඳතා අමාත්‍යාංශයේ ලේකම් රවිනාථ ආරියසිංහ මහතා සඳහන් කළේ, චීනයේ සිටින සියලු ශ්‍රී ලාංකිකයින් පිළිබඳ දත්ත රැස් කරමින් පවතින බවයි. තානාපති කාර්යාල නිලධාරීන් සහ ලාංකිකයින් අතර සන්නිවේදන කටයුතු සිදුවන්නේ WE CHAT භාවිතයෙනි. චීනයේ සිට දිවයිනට පැමිණෙන සියලු දෙනා ගුවන්තොටුපොළේදී නිරෝධායන ක්‍රියාවලියකට ලක් කරන බව සෞඛ්‍ය අමාත්‍යාංශයේ වසංගත රෝග විද්‍යා ඒකකයේ අධ්‍යක්ෂ වෛද්‍ය සුදත් සමරවීර මහතා පැවසුවේ ය. යම් අයෙකු උණ රෝගයෙන් පෙළෙන බව හඳුනාගත හොත් ඔවුන් යොමු කෙරෙන්නේ අංගොඩ බෝවන රෝග විද්‍යායතනයටයි. එම පුද්ගලයින්ගේ රුධිර සහ මුත්‍රා සාම්පල බොරැල්ල වෛද්‍ය පර්යේෂණ ආයතනයට යොමු කෙරෙනු ඇති. පවතින තත්ත්වය සම්බන්ධයෙන් ගතයුතු ඉදිරි ක්‍රියාමාර්ග පිළිබඳව සෞඛ්‍ය අමාත්‍ය පවිත්‍රා වන්නිආරච්චි මහත්මිය සෞඛ්‍ය බලධාරීන් සමග සාකච්ඡා කර තිබේ. රෝග නිරීක්ෂණය සඳහා වෛද්‍ය උපකරණ හෝ රසායනික ද්‍රව්‍ය ගෙන්වා ගැනීමට අවශ්‍ය වුවහොත් ගුවන් මගින් ඒවා ගෙන්වා ගැනීම සඳහා උපදෙස් ලැබී ඇතැයි වෛද්‍ය පර්යේෂණ ආයතනයේ අධ්‍යක්ෂ වෛද්‍ය ජයරුවන් බණ්ඩාර මහතා සඳහන් කළේ ය."
    },
    {
        "content": "ඒ රටවල් රැසක පැතිර යන කොරෝනා වෛරසය හේතුවෙනි. කොළඹ ප්‍රධාන සෞඛ්‍ය වෛද්‍ය නිලධාරී වෛද්‍ය රුවන් විජේමුණි මහතා පැවසුවේ, මෙම වෛරසය ආසාදනය වීම වැළැක්වීමේ අරමුණින් ගත හැකි සෑම පියවරක්ම ගත යුතු බවයි."
    },
    {
        "content": ". මේ වන විට කොරෝනා වෛරසය හේතුවෙන් චීනයේ මියගොස් ඇති සංඛ්‍යාව 56කි. පුද්ගලයින් 2,000 කට වැඩි පිරිසකට වෛරසය ආසාදනය වී ඇතැයි සෞඛ්‍ය අංශ පෙන්වා දෙයි. රටපුරා සත්ත්ව අලෙවිය තහනම් කිරීමට ද චීනය පියවර ගෙන තිබේ. මේ අනුව එරට වෙළඳසල්, සුපිරි වෙළඳසැල්, ආපනශාලා ඔස්සේ සත්ත්ව අලෙවිය තහනම් වනු ඇති. සතුන් ඇති කරන ස්ථාන හුදෙකලා කර, සතුන් සිටින ස්ථානවල සිට සිදුකෙරෙන ප්‍රවාහන කටයුතු අද සිට තහනම් කිරීමට එරට බලධාරීන් පියවර ගනු ලැබී ය. කොරෝනා වෛරසය, චීනයේ සත්ත්ව අලෙවිසැලකින් පැතිරෙන්නට ඇතැයි සැක පළවෙයි. විදෙස් මාධ්‍ය වාර්තා කළේ, මේ වන විට තායිලන්තය, ඔස්ට්‍රේලියාව, ප්‍රංශය සහ අමෙරිකාවෙන් ද කොරෝනා වෛරසය ආසාදිතයින් හමුවී ඇති බවයි. 2002 – 2003 කාලසීමාව තුළ චීනයෙන් ආරම්භ වී පැතිර ගිය සාර්ස් වෛරසය හේතුවෙන් ලොව පුරා පුද්ගලයෝ 800 ක් පමණ ජීවිතක්ෂයට පත්වූහ."
    },
    {
        "content": "ඒ එහි සභාපති කතානායක කරූ ජයසූරිය මහතාගේ ප්‍රධානත්වයෙන් පෙරේදා රැස්වූ ව්‍යවස්ථා සභා රැස්වීමේදීයි. නීතිපති දප්පුල ද ලිවේරා මහතා විසින් ලබා දී තිබූ එම නියෝගය හේතුවෙන්, මහජනතාව අතර අධිකරණය පිළිබඳ විශ්වාසය බිඳ වැටීමට ඉඩකඩ ඇති බව ආණ්ඩුක්‍රම ව්‍යවස්ථා සභාවේදි සාකච්ඡාවට ලක් ව ඇතැයි, පාර්ලිමේන්තුවේ සන්නිවේදන දෙපාර්තමේන්තුව නිවේදනය නිකුත් කරමින් පවසයි. එහි දැක්වෙන්නේ, මෙවැනි නියෝග නිසා අධිකරණ පද්ධතියේ ස්වාධීනත්වයට මෙන්ම විනිසුරුවරුන්ගේ වෘත්තිය ගරුත්වයට ද බලපෑම් එල්ල වන බවට ද ව්‍යවස්ථා සභාවේදී දීර්ඝ ලෙස සාකච්ඡාවට ලක්වී ඇති බවයි. මේ සම්බන්ධයෙන් කතානායකවරයා නීතිපතිවරයා කැඳවා කරුණු විමසිය යුතු බවට ද එහිදී තීරණය කර ඇති බව අදාළ නිවේදනයේ සඳහන් ය. ආණ්ඩුක්‍රම ව්‍යවස්ථා සභාවට අග්‍රාමාත්‍ය මහින්ද රාජපක්ෂ, විපක්ෂ නායක සජිත් ප්‍රේමදාස හා ආර්. සම්බන්ධන්, මහින්ද සමරසිංහ , තලතා අතුකෝරල යන මහත්ම මහත්මීන් මෙන්ම ව්‍යවස්ථා සභාව නියෝජනය කරන සිවිල් සාමාජිකයින් වන නීතිඥ ජාවුඩ් යුසුෆ් සහ එන් සෙල්වකුමාරන් යන මහත්වරුන් ද සහභාගී වි තිබේ."
    },
    {
        "content": "විශේෂයෙන් චීන සෞඛ්‍ය අමාත්‍යවරයා අවධාරණය කළේ, එක් පුද්ගලයෙකු තුළින් රෝග ලක්ෂණ මතුවීමට පෙර එය තවත් පුද්ගලයෙකුට බෝවිය හැකි බවයි. මෙම වෛරසය පැතිර යාම පිළිබඳව මෙතෙක් කර තිබූ පරීක්ෂණවලින් කියැවුණේ, රෝගියෙකුට ආසාදනය වී සති දෙකක් පමණ කාලයක් තුළ රෝග ලක්ෂ මතුවීමත් සමග මෙය පැතිර යන බවයි. නමුත් අද චීන සෞඛ්‍ය අමාත්‍යවරයා සිදුකළ මෙම නව ප්‍රකාශය සමග වෛරසය පාලනයට නව ක්‍රමවේද සෙවීමට ලෝකයේම සෞඛ්‍ය බලධාරින්ට අභියෝගයක් එල්ල වී තිබේ. චීනයේ නවතම වාර්තාවන් ඒ ආකාර වෙද්දී, කොරෝනා වෛරසය ආසාදනය වූ බවට සැක කෙරෙන චින ජාතික කාන්තාවක් ඇතුළු සිව්දෙනෙකු ඊයේ අංගොඩ පිහිටි උණ රෝහලට ඇතුළත් කිරීමත් සමග ශ්‍රී ලාංකයින් තරමක තැතිගැන්මකට ලක්විය. නමුත් ජාතික වෛද්‍ය පර්යේෂණ ආයතනය අද නිගමනය කළේ, ඔවුන්ට එම වෛරසය අසාදනය වි නොමැති බවයි. කොරෝනා වෛරසය ආසාදනය වූ බවට සැක කෙරෙන චීන ජාතික කාන්තාවන් දෙදෙනෙකු, හා ශ්‍රී ලාංකික කාන්තාවක් හා පිරිමි පුද්ගලයෙකු අංගොඩ පිහිටි ජාතික බෝ වන රෝග විද්‍යායතනයට ඊයේ වනවිට ඇතුළත් කෙරිණ. ඔවුන් තවදුරටත් රෝහලේ විශේෂ ප්‍රතිකාර ඒකකයේ ප්‍රතිකාර ලබන අතර, බොරැල්ල වෛද්‍ය පර්යේෂණ ආයතනයට යොමු කෙරුණු ඔවුන්ගේ රුධිර සාම්පල පරීක්ෂාවේදී, ඔවුන්ට කොරෝනා වෛරසය ආසාදනය වී නොමැති බව තහවුරු වී තිබේ. ජාතික වෛද්‍ය පර්යේෂණ ආයතනයේ අධ්‍යක්ෂ වෛද්‍ය ජයරුවන් බණ්ඩාර මහතා සඳහන් කළේ, ඒ සම්බන්ධයෙන් තවදුරටත් පරීක්ෂණ සිදුකරන බවයි. මේ වන විට මෙරටින් කිසිදු කොරෝනා රෝගියෙකු වාර්තා වී නොමැති බව ද, බොරැල්ල වෛද්‍ය පර්යේෂණායතනයේ අධ්‍යක්ෂවරයා තහවුරු කළේ ය. මේ අතර මෙරට පැමිණ සිටින චීන ජාතික තරුණ සවේච්ඡා සේවක කණ්ඩායමක සමාජිකයින් පිරිසක් අද දහවල් ජාතික බෝවන රෝග විද්‍යායනය වෙත පැමිණ පරීක්ෂණ සදහා ඉදිරිපත්වන අයුරුද දැක ගත හැකි විය. මේ ගෙවෙන්නේ චීනයට නව අවුරුදු උදාව සිදුවී ඇති කාල සීමාවක්. ඒ නිසා මෙරට නේවාසිකව සේවයේ නිරත දහස දහසක පමණ චීන ජාතිකයින්ගෙන් බොහොමයක් දෙනා මේ වනවිට චීනයට ගොස් තිබේ. ඔවුන් තවත් දින කිහිපයකින් යළිත් මෙරටට පැමිනීමට නියමිතයි. එලෙස ඔවුන් පැමිණීමේදී ඔවුන්ගේ සෞඛ්‍ය තත්ත්වය පරීක්ෂා කිරීම සඳහා ඇති සුදානම පිළිබඳව අද මාධ්‍යවේදීන් විදේශ කටයුතු අමාත්‍ය දිනේෂ් ගුණවර්ධන මහතාගෙන් අද විමසීමක් කළේ ය. කොරෝනා වෛරසය ව්‍යාප්තවෙමින් ඇති චීනයේ වුහාන් සහ සීචුවාන් ප්‍රාන්තවල වෙසෙන සිසුන් ඇතුළු සියලු ශ්‍රී ලාංකිකයින් ආපසු ගෙන්වා ගැනීමට විධිවිධාන සලසන ලෙස ජනාධිපති ගෝඨාභය රාජපක්ෂ මහතා ඊයේ අදාළ අංශ වෙත උපදෙස් ලබා දුන්නේ ය. ඒ අනුව ඉදිරි පැය 48 තුළ පළමු කණ්ඩායම මෙරටට ගෙන්වා ගැනීමට හැකි වෙතැයි අපේක්ෂා කරයි. වෛරසයේ ව්‍යාප්තිය ආරම්භ වූ වූහාන් ප්‍රාන්තයට ඇතුළුවීම හා පිටවීම මේ වනවිට තහනම්කර ඇති හෙයින් එම තහනම ඉවත් කළ වහාම ඔවුන් ගෙන්වා ගැනීමට කටයුතු කරන බව ජනාධිපති මාධ්‍ය අංශය අද නිකුත් කළ නිවේදනයේ සඳහන් ය. ඒ අනුව සිචුආන් ප්‍රාන්තයේ වෙන්ඩු අගනුවර වෙසෙන සිසුන් 150 කට ආසන්න පිරිසක් ඉදිරි පැය 48 තළ මෙරටට ගෙන්වා ගැනීමට කටයුතු යොදා තිබේ. ඒ සදහා ශ්‍රී ලංකන් ගුවන් සේවයට අයත් විශේෂ යානයක් යොදවා ඇති බවද ජනාධිපති මාධ්‍ය අංශය සඳහන් කළේ ය. චිනයේ සිට ශ්‍රී ලංකාවට එන සියලුම දෙනා ගුවන් තොටුපළේ සිට නිරෝධායන ක්‍රියාවලියට ලක් කිරීමෙන් අනතුරුව රටට ඇතුළු කරන බව සෞඛ්‍ය අමාත්‍යංශයේ වසංගත රෝග විද්‍යා අංශය සඳහන් කළේ ය. කොරෝනා වෛරසය සීඝ්‍රයෙන් පැතිරයාම හේතුවෙන් චීනයේ මියගිය පුද්ගලයන් සංඛ්‍යාව 56 ක් දක්වා ඉහළ ගොස් තිබේ. මේ වනවිට චීනය ඇතුළු ලොව පුරා රටවල් රැසකින් වාර්තා වන කොරෝනා ආසාදිතයින් සංඛ්‍යාව 2000 ඉක්මවා තිබේ. ඕස්ට්‍රේලියාවෙන් සහ මලයාසියාවෙන් එම වෛරසය ආසාදනය වූ අට දෙනෙකු වාර්තා විය. යුරෝපයේ පළමු කොරෝනා ආසාදිතයා වාර්තා වූයේ ප්‍රංශයෙනි. කැනඩාවෙන් ද පළමු වරට කොරෝනා ආසාදිතයෙකු හඳුනාගෙන තිබේ. කැනඩා සෞඛ්‍ය අමාත්‍යංශය සඳහන් කළේ, එම පුද්ගලයා චීනයේ වූහන් නගරයේ සිට පැමිණි බවයි. වෛරසය පැතිරයාම හමුවේ හොංකොං දේශය හදිසි තත්ත්වයක් ප්‍රකාශයට පත් කළේ, චීනය සමඟ පැවති ප්‍රවාහන සබඳතා ද අවහිර කරමිනි. ඒ, වෛරසය ආසාදනයවූවන් පස් දෙනෙකු වාර්තා වීමෙන් අනතුරුවයි. චීනය ද එරට ප්‍රවාහන කටයුතු සඳහා පැනවූ නීති දැඩි කළේ ය. අමෙරිකාව සඳහන් කළේ, චීනයේ වූහන් නගරයේ සිරව සිටින සිය පුරවැසියන් සහ රාජ්‍ය තාන්ත්‍රික නිලධාරීන් යළි ගෙන්වා ගැනීමට අද ගුවන් යානයක් පිටත්කර යවන බවයි. මේ වනවිට කොරෝනා වෛරසය ආසාදනයවූවන් වාර්තා වී ඇති රටවල් වන්නේ තායිලන්තය , වියට්නාමය , සිංගප්පූරුව , ජපානය , දකුණු කොරියාව , තායිවානය , නේපාලය සහ අමෙරිකාවයි."
    },
    {
        "content": "ඉන්දුනිසියාවේ සිට ශ්‍රී ලංකාව හරහා මැද පෙරදිග බලා පියාසර කරමින් තිබු අදාළ ගුවන් යානය කටුනායක ගුවන් තොටුපොළට ගොඩ බස්වා ඇත්තේ අද පස්වරුවේ. එහිදි අදාළ කාන්තාවට උණ රෝගය උත්සන්න වීම හේතුවෙන් බෝවන රෝග විද්‍යාතයතනයට ඇතුළත් කර ඇති අතර, සෞඛ්‍ය අමාත්‍යාංශයේ වසංගත රෝග විද්‍යා ඒකකයේ අධ්‍යක්ෂ වෛද්‍ය සුදත් සමරවීර මහතා පැවසුවේ, කාන්තාව සම්බන්ධයෙන් මේ වනවිට පරීක්ෂණ ආරම්භ කර ඇති බවයි. අදාළ කාන්තාවට උණ රෝගය හැර වෙනත් කිසිදු රෝග ලක්ෂණයක් මෙතෙක් පෙන්නුම් නොකරන බව ද රෝහල් බලධාරින් වැඩිදුරටත් සඳහන් කළේ ය."
    },
    {
        "content": "1.   : අද පස්වරුවේ කොරොනා වෛරසය ආසාදන වූ බවට සැක කෙරෙන තවත් ඉන්දුනීසියානු කාන්තාවක් බෝවන රෝග විද්‍යාතයතනයට ඇතුළත් කෙරිණ. 2.   : ශ්‍රී ලංකාව තුළ කෙරෝනා වෛරසය පැතිර යාම වැළැක්වීම සඳහා ජාතික ක්‍රියාකාරී කමිටුවක් පත් කර තිබේ. 3.   : කොරෝනා වෛරසය පැතිර යාමේ සීඝ්‍රතාවය තවදුරටත් වර්ධනය වනු ඇතැයි චීන සෞඛ්‍ය අංශ අද පස්වරුවේ විශේෂ ප්‍රවෘත්ති සාකච්ඡාවක් කැඳවමින් තවදුරටත් අනතුරු ඇඟවීය. 4.  : මහාධිකරණ විනිසුරු ගිහාන් පිලපිටිය මහතා අත්අඩංගුවට ගැනීම සම්බන්ධයෙන්, නීතිපතිවරයා නිකුත් කර ඇති නියෝගය පිළිබඳ ආණ්ඩුක්‍රම ව්‍යවස්ථා සභාවේ, විශේෂ අවධානයට ලක්ව තිබේ. 5. චීනයේ චෙන්ඩුහි ලාංකික සිසුන් පැය 48ක් තුළ මෙරටට ගෙන්වා ගැනීමට පියවර :  1.   : කොරෝනා වෛරසය පැතිර යාමේ සීඝ්‍රතාවය තවදුරටත් වර්ධනය වනු ඇතැයි චීන සෞඛ්‍ය අංශ අනතුරු අඟවයි."
    },
    {
        "content": "සෞඛ්‍ය සේවා අධ්‍යක්ෂ ජනරාල් අනිල් ජාසිංහ මහතා පැවසුවේ, වෛද්‍ය පර්යේෂණ ආයතනයේ ඊයේ සිට එම පර්යේෂණය සම්පූර්ණයෙන් සිදුකෙරෙන අතර ඒ ඔස්සේ යම් අයෙකුට කොරෝනා වෛරසය ආසාදනයවී ඇති ද යන්න පිළිබඳව සාර්ථකව නිගමනය කිරීමට හැකියාව පවතින බවයි. සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා පැවසුවේ, පවතින තත්ත්වය පිළිබඳ සාකච්ඡා කිරීම සඳහා අද විශේෂ සාකච්ඡා දෙකක් පැවැත්වෙන බවයි. මේ අතර ජනාධිපති ගෝඨාභය රාජපක්ෂ මහතාගේ උපදෙස් මත ශ්‍රී ලංකාව තුළ කෙරෝනා වෛරසය පැතිර යාම වැළැක්වීම සඳහා ජාතික ක්‍රියාකාරී කමිටුවක් පත් කර තිබේ."
    },
    {
        "content": "විපක්ෂ නායකවරයාගේ ප්‍රධානත්වයෙන් එක්සත් ජාතික පෙරමුණේ පළාත් පාලන නියෝජිතයින් ඊයේ කොළඹට කැඳවා පැවති හමුවෙන් අනතුරුව ඔහු මේ බව සඳහන් කළේ ය. එක්සත් ජාතික පෙරමුණේ පළාත් පාලන නියෝජිත හා අපේක්ෂක හමුව ඊයේ පස්වරුවේ කොළඹ දී පැවැත්වුණේ, සජිත් ප්‍රේමදාස මහතාගේ ප්‍රධානත්වයෙනෙි. “අලුතින් හිතමු.. නැඟිටිමු” යන්න තේමා කරගනිමින් පැවති මෙම හමුවට එක්සත් ජාතික පෙරමුණ නියෝජනය කරන පක්ෂ නායකයෝ ද එක්ව සිටියහ."
    },
    {
        "content": "ජාතික ප්‍රවාහණ වෛද්‍ය ආයතනය විසින් හඳුන්වා දෙන ලද මෙම අන්තර්ජාල යෙදවුම පසුගිය සිකුරාදා සිට පරීක්ෂණ මට්ටමින් ක්‍රියාත්මක කෙරිණ. එම කටයුතු සාර්ථක වූ බැවින් අද සිට නව ක්‍රමවේදය ක්‍රියාත්මක කරනු ඇති. පෙර පැවති ක්‍රමයට අනුව දුර බැහැර සිට මහජනතාවට නුගේගොඩ ජාතික ප්‍රවාහන වෛද්‍ය ආයතනයට පැමිණ දිනය හා වේලාව වෙන් කරවා ගැනීමට සිදුවිය. ජනාධිපතිතුමාගේ උපදෙස් පරිදි රාජ්‍ය ආයතනවලින් ලබා දෙන මහජන සේවාවන් කාර්යක්කෂම කිරීම සඳහා මෙම වැඩසටහන ක්‍රියාත්මක කළ බව නිවේදනයක් නිකුත් කරමින් මගී ප්‍රවාහන කළමනාකරණ අමාත්‍යංශය සඳහන් කළේ ය. මීට අමතරව දිනය හා වේලාව, වෙන් කර ගැනීමට ජංගම දුරකතන සඳහා ද මොබයිල් ඇප් යෙදවුමක් ඉදිරි සති දෙක තුළ හඳුන්වා දෙන බව ද එම නිවේදනයේ වැඩිදුරටත් සඳහන් ය."
    },
    {
        "content": "දුම්රිය පාලක මැදිරිය සඳහන් කළේ, අද උදෑසන කොට්ටාව දුම්රිය ස්ථානය ආසන්නයේදී පාදුක්කේ සිට කොළඹ කොටුව බලා ධාවනය වූ දුම්රියක් කාර්මික දෝෂයකට ලක්වීම හේතුවෙන් මෙම ප්‍රමාදය හටගෙන ඇති බවයි. මේ හේතුවෙන් කොළඹ කොටුව බලා ධාවනය වන දුම්රියන්හි ප්‍රමාදයක් හටගෙන ඇති බවත් කාර්මික දෝෂයට ලක්වූ දුම්රිය යථා තත්ත්වයට පත්කිරීමට අවශ්‍ය කටයුතු සිදුකරගෙන යන බවත් දුම්රිය පාලක මැදිරිය පැවසී ය."
    },
    {
        "content": "ජනාධිපති ගෝඨාභය රාජපක්ෂ මහතා අතිවිශේෂ ගැසට් නිවේදනයක් නිකුත් කරමින් මෙම පැවරීම සිදු කර ඇත. මීට පෙර එම දෙපාර්තමේන්තුව පැවැතුණේ ආරක්ෂක අමාත්‍යංශය යටතේයි."
    },
    {
        "content": "තිළිණ ගමගේ මහතා විසින් ගොනුකර තිබු පෙත්සමක් සලකා බැලු මහින්ද සමයවර්ධන හා ප්‍රියන්ත ප්‍රනාන්දු යන විනිසුරු මඩුල්ල එම නියෝගය කළේ ය. කොළඹ මහාධිකරණ විනිසුරු ගිහාන් කුලතුංග මහතා විසින් එම නඩුව විත්තියට අගතිගාමි ලෙස විභාගයට ගනිමින් සිටිනා බැවින් වෙනත් මහාධිකරණයකට යොමු කරනා ලෙස ඉල්ලා අධිකරණ සංවිධාන පනතේ 46 වන වගන්තිය යටතේ තිළිණ ගමගේ මහතා එම පෙත්සම ගොනු කර තිබුණි. පෙත්සම්කරු ඉල්ලා ඇති පරිදි අතුරුතහනම් නියෝගය ලබාදීම සම්බන්ධයෙන් ලබන 29 සලකා බැලීමට විනිසුරුමඩුල්ල තීරණය කළේ ය. මේ අතර මහාධිකරණය හමුවේ පවරා ඇති නඩුව ලබන 3 වැනි දා දක්වා කල් තැබීමට මහාධිකරණ විනිසුරු ගිහාන් කුලතුංග මහතා නියෝග කර තිබේ."
    },
    {
        "content": "කටුනායක බණ්ඩාරනායක ගුවන් තොටුපොළේ සෞඛ්‍ය අංශය පැවසුවේ, එම මගීන් විශේෂ පර්යන්තයක් ඔස්සේ පරීක්ෂාවට ලක්කර පරිශ්‍රයට ඇතුළත් කරගන්නා බවයි. කොරෝනා වෛරසය මෙරටට පැමිණිම වැළැක්වීමේ අරමුණින් එම පියවර ගෙන ඇති අතර ගුවන් තොටුපළේ සියලුම කාර්ය මණ්ඩලයට මුඛ ආවරණ පළඳින ලෙස උපදෙස් දී ඇතැයිද සෞඛ්‍ය අංශ පැවසී ය. මේ අතර කොරෝනා වෛරසය පැතිර යාම වැළැක්වීම සම්බන්ධයෙන් අද විශේෂ සාකච්ඡාවක් පැවැත්වේ. සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා පැවසුවේ, සෞඛ්‍ය අමාත්‍යතුමියගේ ප්‍රධානත්වයෙන් එම සාකච්ඡාව පැවැත්වෙන බවයි. සෞඛ්‍ය සේවා අධ්‍යක්ෂ ජනරාල් අනිල් ජාසිංහ මහතා පැවසුවේ, මෙරටදී ආරම්භ කළ විශේෂ පරීක්ෂණයක් හරහා යම් අයෙකුට කොරෝනා වෛරසය ආසාදනයවී ඇති ද යන්න පිළිබඳව සාර්ථකව නිගමනය කිරීමට මේ වන විට හැකියාව පවතින බවයි. මේ අතර, ශ්‍රී ලංකාව තුළ කෙරෝනා වෛරසය පැතිර යාම වැළැක්වීම සඳහා ජාතික ක්‍රියාකාරී කමිටුවක් පත් කර තිබේ. ඒ ජනාධිපති ගෝඨාභට රාජපක්ෂ මහතාගේ උපදෙස් අනුවයි. අදාළ කමිටුව ජනාධිපති අතිරේක ලේකම් රියර් අද්මිරාල් ජයනාත් කොළඹගේ , සෞඛ්‍යය අමාත්‍යාංශ ලේකම් භද්‍රානී ජයවර්ධන, සෞඛ්‍යය සේවා අධ්‍යක්ෂ ජනරාල් අනිල් ජාසිංහ, යන මහත්ම මහත්මීන්ගේ ප්‍රධානත්වයෙන් සමන්විත වන අතර, සෙසු සාමාජිකයෝ 12 දෙනෙක් ද ඊට අයත් වෙති. කොරෝනා වෛරසය ආසාදනය වී ඇති බවට සැකපිට අයි.ඩී.එච්. උණ රෝහලට ඇතුළත් කෙරුණු චීන ජාතික කාන්තාවන්ට දෙදෙනාට සහ ශ්‍රී ලාංකික තරුණියට එම වෛරසය වැළඳී නැති බව සිදුකළ පරීක්ෂණවලදී තහවුරු වී ඇතැයි ජාතික වෛද්‍ය පර්යේෂණායතයේ අධ්‍යක්ෂ වෛද්‍ය ජයරුවන් බණ්ඩාර මහතා නිවුස් ෆස්ට් කළ විමසීමකදී පැවසී ය. මේ අතර වසංගත රෝග විද්‍යා ඒකකයේ ජ්‍යෙෂ්ඨ වසංගත රෝග විද්‍යාඥ වෛද්‍ය සුදත් සමරවීර මහතා පැවසුවේ පැවසුවේ, කටුනායක ගුවන් තොටුපළේදී හඳුනාගත් උණ වැළඳී පැමිණී පාකිස්ථාන හා ඉන්දුනිසියානු ජාතිකයින් දෙදෙනෙකුද ඊයේ පස්වරුවේ රෝහල්ගත කළ බවයි. වූහාන් පළාතේ අධ්‍යාපනය හදාරන සිසුන් පිරිස අද හෝ හෙට ශ්‍රී ලංකාවට එවීම සඳහා කටයුතු කරමින් ඇතැයි චීනයේ ශ්‍රී ලංකා වැඩබලන තානාපති කේ.යෝගනාදන් මහතා පැවසී ය. ඔහු පැවසුවේ, චීනයට සංචාරයකට හෝ රැකියා සඳහා පැමිණ සිටින ශ්‍රී ලාංකිකයින්ට ද අවශ්‍ය වුවහොත් දිවයිනට එවීමට අවශ්‍ය කටයුතු සකස් කරන බවයි. මේ අතර විදේශ සබදතා අමාත්‍යාංශයේ ලේකම් රවිනාථ ආරියසිංහ මහතා සඳහන් කළේ, චිනයේ සිටින සියලු ශ්‍රී ලාංකිකයින් පිළිබඳ දත්ත රැස් කරමින් පවතින බවයි. රෝග නිරීක්ෂණය සඳහා වෛද්‍ය උපකරණ හෝ රසායනික ද්‍රව්‍ය ගෙන්වා ගැනීමට අවශ්‍ය වුවහොත් ගුවන් මගින් ඒවා ගෙන්වා ගැනීම සඳහා උපදෙස් ලැබී ඇතැයි වෛද්‍ය පර්යේෂණ ආයතනයේ අධ්‍යක්ෂ වෛද්‍ය ජයරුවන් බණ්ඩාර මහතා සඳහන් කළේ ය. මේ අතර බීජිංහි ශ්‍රී ලංකා තානාපති කාර්යාලය මගින් ශ්‍රී ලංකා ගුවන් යානයක් වුහාන් නගරයේ ගුවන්තොටුපළට ගොඩබැස්සවීම සඳහා අවසර ඉල්ලා ඇතැයි විදේශ කටයුතු අමාත්‍යංශය පවසයි. එම අමාත්‍යංශය පැවසුවේ, තානාපති කාර්යාලය, චීන විදේශ අමාත්‍යංශය හා වුහාන් පළාතේ විදේශ කටයුතු කාර්යාලය සමඟ සමීපව කටයුතු කරමින් යානය ගොඩබෑමේ අවසරය ලබා ගැනීමේ ක්‍රියාවලිය කඩිනම් කිරීම සඳහා කටයුතු කරමින් සිටින බවයි. දැනට චීනයේ සිටින සියලුම ශ්‍රී ලාංකික සිසුන් නැවත මෙරටට ගෙන්වා ගැනීම සඳහා තානාපති කාර්යාලය සහ කොන්සියුලර් ජනරාල්වරු ශ්‍රී ලංකා ගුවන් සේවය සමඟ කටයුතු කරමින් සිටින බවද විදේශ කටයුතු අමාත්‍යංශය සඳහන් කළේ ය. මේ අතර නව කොරෝනා වෛරසය, ආසාදිත පුද්ගලයෙකු තුළින් රෝග ලක්ෂණ මතුවීමට පෙර එම ආසාදිතයාගෙන් තවත් පුද්ගලයෙකුට බෝවිය හැකි බව චීන සෞඛ්‍ය අමාත්‍ය මා-ක්සියෝවෙයි මහතා විශේෂ ප්‍රවෘත්ති සාකච්චාවක් කැඳවමින් ප්‍රකාශ කළේ ය."
    },
    {
        "content": "පොලීසිය පැවසුවේ, අනුරාධපුර, මාවනැල්ල, පොතුවිල්. වලස්මුල්ල, මහරගම, මොරටුමුල්ල, ගල්කිස්ස, මාලිගාවත්ත හා බොරැල්ල යන ප්‍රදේශවලදී අදාළ සැකකරුවන් 11 දෙනා අත්අඩංගුවට ගෙන ඇති බවයි. සැකකරුවන් සන්තකයේ තිබී හෙරොයින් ග්‍රෑම් 45 කට ආසන්න ප්‍රමාණයක් පොලීසිය භාරයට ගෙන තිබේ."
    },
    {
        "content": "මේ අතර චීනයේ වෛරසය පවතින නගරවලට පනවා ඇති සංචාරක තහනම තවදුරටත් දීර්ඝ කර ඇතැයි විදෙස් මාධ්‍ය සඳහන් කළේ ය. චීනයේ වූහාන් නගරයෙන් පළමු වරට සොයාගත් නව කොරෝනා වෛරසය මේ වන විට එරට නගර රැසක් ආක්‍රමණය කර ඇති අතර ලොව රටවල් රැසකට ද ව්‍යාප්ත වී තිබේ. මෙලෙස කොරෝනා වෛරසය ව්‍යාප්ත වී ඇත්තේ ප්‍රංශය, ජපානය, මලයාසියාව, නේපාලය, සිංගප්පූරුව, දකුණු කොරියාව, තායිවානය, තායිලන්තය, අමෙරිකාව, වියට්නාමය, කැනඩාව යන රටවල් මෙන්ම හොං කොං දේශය වැනි රටවල්වලයි. ෂින්හුවා පුවත් ඒජන්සිය පවසන්නේ වෛරසය ආසාදනය වීමෙන් මේ වනවිට චීනයේ පුද්ගලයින් අසූවක් මියගොස් ඇති බවයි. මියගිය අය අතර වුහාන්හි හුබෙයි පළාතේ 76 දෙනෙකු වන අතර අනෙක් සිව්දෙනා වෙනත් ප්‍රදේශවලින් වාර්තා වේ. විදෙස් වාර්තා පවසන්නේ පුද්ගලයන් 5700කට වැඩි පිරිසක් මේ වන විට ප්‍රතිකාර සඳහා යොමුවී සිටින බවයි. ඉන් 2744 දෙනෙකු වෛරසය ආසාදිතයන් බවට චීන සෞඛ්‍ය බලධාරීන් තහවුරු කර තිබේ. සෞඛ්‍ය අංශ නිවේදනය කළේ, ඔවුන්ගෙන් 460කට වැඩි පිරිසක් අසාධ්‍ය තත්ත්වයේ පසුවන බවයි. මේ අතර කොරෝනා වෛරසය, ආසාදිත පුද්ගලයෙකු තුළින් රෝග ලක්ෂණ මතුවීමට පෙර එම ආසාදිතයාගෙන් තවත් පුද්ගලයෙකුට බෝවිය හැකි බව චීන සෞඛ්‍ය බලධාරීන් ඊයේ සඳහන් කළේ ය. ඔවුන් පෙන්වා දෙන්නේ මේ හේතුවෙන් වෛරසයේ ව්‍යාප්තිය වැලැක්වීම අතිශය දුෂ්කර බවයි. එය තවදුරටත් පැතිරීම පාලනය කිරීමට චීනයේ වූහන් නගරයේ ජනතාවට වීසා සහ ගමන්බලපත්‍ර නිකුත්කිරීමේ සේවා සියල්ල තාවකාලිකව අත්හිටුවීමට චීන බලධාරීන් පියවර ගනු ලැබී ය. නගර බලධාරීන් සඳහන් කළේ, මෙය ලබන 30 වනදා තෙක් බලාත්මක වනු ඇති බවයි . මේ අතර කොරෝනා වෛරසය පැතිරයාම හමුවේ චීනයේ ලූනා නව වසර වෙනුවෙන් ලබාදුන් නිවාඩු දීර්ඝ කිරීමට ද චීනය පියවර ගෙන තිබේ. පවතින තත්ත්වය හමුවේ චීනයේ පැවැත්වීමට නියමිතව තිබූ ජාත්‍යන්තර තරග දෙකක සත්කාරකත්වය චීනයට අහිමි වී ඇති බව විදෙස් වාර්තා සඳහන් කළේ ය. මාර්තු මස 13 වැනිදා සිට 15 වන දා දක්වා පැවැත්වීමට නියමිතව තිබූ ලෝක ගෘහස්ත මලල ක්‍රීඩා තරගය සහ පෙබරවාරී මාසයේ පැවැත්වීමට නියමිතව තිබූ ආසියානූ ගෘහස්ත මලල ක්‍රීඩා තරගාවලියේ සත්කාරකත්ව මෙලෙස චීනයට අහිමි වී තිබේ. මේ අතර කොරෝනා වෛරසය ආසාදනය වූවන් පස් දෙනෙකු ඇමෙරිකාවෙන් සොයා ගැණුනු අතර බලධාරින් පවසන්නේ ඔවුන් සියලු දෙනා චීනයේ වූහන් නගරයේ සංචාරයක නිරතව පැමිණි අය බවයි. අමෙරිකාවේ ලොස් ඇන්ජලීස්, ෆීනික්ස්, චිකාගෝ සහ සියැට්ල් ප්‍රදේශවලින් මෙම ආසාදිතයන් පිලිබඳ වාර්තාවිය. වෛරසය ආසාදනය වන්නට ඇතැයි සැකපළ වන දහසක් සම්බන්ධයෙන් පරීක්ෂණ පැවැත්වෙන බව ද අමෙරිකානු බලධාරීහු සඳහන් කළහ."
    },
    {
        "content": "ජනාධිපති අතිරේක ලේකම් අද්මිරාල් ජයනාත් කොළඹගේ මහතා සඳහන් කළේ, අද පස්වරු 5.30ට චෙන්ඩුහි සිට මෙරටට පැමිණෙන එයාර් චයිනා ගුවන් සේවයට අයත් යානායකින් ඔවුන් මෙරටට පැමිණීමට නියමිත බවයි. චෙන්ඩු නගරයේ රැඳි සිටින මෙරට සිසුන් 150 දෙනෙකු අතුරින් 60 දෙනෙකු එලෙස පැමිණෙන අතර, සෙසු පිරිස අනිද්දා පස්වරු 5.30 ට පැමිණීමට නියමිත යානයකින් මෙරටට ළඟා වනු ඇති. එම සිසුන් සඳහා සාධාරණ මිලකට ගුවන් ප්‍රවේශ පත්‍ර නිකුත් කරන්නැයි, අදාළ ගුවන් සාමාගමෙන් ඉල්ලා ඇති බව අද්මිරාල් ජයනාත් කොළඹගේ මහතා පැවසී ය. චීනයේ චෙන්ඩුහි රැඳී සිටින ශ්‍රී ලාංකික සිසුන් පිරිස මෙරටට ගෙන්වා ගැනීම සඳහා අද පෙරවරු 9.00ට ශ්‍රී ලංකන් ගුවන් සේවයේ විශේෂ යානයක් මෙරටින් පිටත් වීමට නියමිතව තිබුණා. ජනාධිපති අතිරේක ලේකම් අද්මිරාල් ජයනාත් කොළඹගේ මහතා සඳහන් කලේ, එවැනි විශේෂ ගුවන් ගමන් සිදු නොකරන්නැයි, චීන රජය ඊයේ පස්වරුවේ දැනුම් දුන් බවයි. ඒ අනුව, අදාළ ගුවන් යානය අද පිටත්ව නොයනු ඇති. චීනයේ බීජිං, ෂැන්හායි සහ කැන්ටොන් ප්‍රදේශ වල සිටින මෙරට සිසුන් 100කට අධික පිරිසක් අද පෙරවරුවේ මෙරටට ළගා වීමට නියමිතව ඇතැයිද, ජනාධිපති අතිරේක ලේකම් අද්මිරාල් ජයනාත් කොළඹගේ මහතා ප්‍රකාශ කළේ ය. මේ අතර චීනයේ ටියැන්ජිංහි සිටි ලාංකික සිසුන් 21 දෙනෙක් ඊයේ රාත්‍රියේ දිවයිනට පැමිණියහ. මේ අතර චීනයේ අධ්‍යාපන කටයුතුවල නිරතවූ සිසුන් 204 දෙනෙකු මේ වන විට දිවයිනට පිටත්කර එවා ඇතැයි චීනයේ ශ්‍රී ලංකා වැඩබලන තානාපති කේ.යෝගනාදන් මහතා සඳහන් කළේ ය."
    },
    {
        "content": "කෙසේවෙතත්, කොරෝනා වෛරසය රටට ඇතුළුවීම හා ව්‍යාප්තිය වැළැක්වීමට සඳහා තවදුරටත් ක්‍රියාමාර්ග ගනිමින් සිටින බව සෞඛ්‍ය අමාත්‍යංශය සඳහන් කළේ ය. සෞඛ්‍ය සේවා අධ්‍යක්ෂ ජනරාල් අනිල් ජාසිංහ මහතා පැවසුවේ, මෙරටදී ආරම්භ කළ විශේෂ පරීක්ෂණයක් හරහා යම් අයෙකුට කොරෝනා වෛරසය ආසාදනය වී ඇති ද යන්න පිළිබඳව සාර්ථකව නිගමනය කිරීමට මේ වන විට හැකියාව පවතින බවයි. වූහාන් පළාතේ අධ්‍යාපනය හදාරන සිසුන් පිරිස අද හෝ හෙට ශ්‍රී ලංකාවට එවීම සඳහා කටයුතු කරමින් ඇතැයි චීනයේ ශ්‍රී ලංකා වැඩබලන තානාපති කේ.යෝගනාදන් මහතා පැවසී ය. ඔහු පැවසුවේ චීනයට සංචාරයකට හෝ රැකියා සඳහා පැමිණ සිටින ශ්‍රී ලාංකිකයින් ද අවශ්‍ය වුවහොත් දිවයිනට එවීමට අවශ්‍ය කටයුතු සකස් කරන බවයි. මේ අතර විදේශ සබඳතා අමාත්‍යාංශයේ ලේකම් රවිනාථ ආරියසිංහ මහතා සඳහන් කළේ චිනයේ සිටින සියලු ශ්‍රී ලාංකිකයින් පිළිබඳ දත්ත රැස් කරමින් පවතින බවයි. මේ අතර බීජිංහි ශ්‍රී ලංකා තානාපති කාර්යාලය මගින් ශ්‍රී ලංකා ගුවන් යානයක් වුහාන් නගරයේ ගුවන්තොටුපළට ගොඩබැස්සවීම සඳහා අවසර ඉල්ලා ඇතැයි විදේශ කටයුතු අමාත්‍යංශය පවසයි. එම අමාත්‍යංශය පැවසුවේ, තානාපති කාර්යාලය, චීන විදේශ අමාත්‍යංශය හා වුහාන් පළාතේ විදේශ කටයුතු කාර්යාලය සමඟ සමීපව කටයුතු කරමින් යානය ගොඩබෑමේ අවසරය ලබා ගැනීමේ ක්‍රියාවලිය කඩිනම් කිරීම සඳහා කටයුතු කරමින් සිටින බවයි. මේ අතර චීනයේ වෙසෙන ශ්‍රී ලාංකිකයින් පිළිබඳව තොරතුරු විමසීම සඳහා තානාපති කාර්යාලය මගින් පැය 24 පුරා ක්‍රියාත්මක දුරකතන අංකයක් ද හඳුන්වාදී තිබේ. 0086 10 65 32 18 61 හෝ 0086 10 65 32 18 62 එම දුරකථන අංකයි. මේ අතර චීනයේ සිට පැමිණෙන සියලුම මගීන් විශේෂ පර්යන්තයක් හරහා ගුවන් තොටුපාළට ඇතුළු කර ගැනීමට සෞඛ්‍ය අංශ පියවර ගෙන තිබේ. කටුනායක බණ්ඩාරනායක ගුවන් තොටුපළේ සෞඛ්‍ය අංශය පැවසුවේ, එම මගීන් විශේෂ පර්යන්තයක් ඔස්සේ පරීක්ෂාවට ලක්කර පරිශ්‍රයට ඇතුළත් කරගන්නා බවයි. කොරෝනා වෛරසය මෙරටට පැමිණිම වැළැක්වීමේ අරමුණින් එම පියවර ගෙන ඇති අතර ගුවන් තොටුපළේ සියලුම කාර්ය මණ්ඩලයට මුඛ ආවරණ පළඳින ලෙස උපදෙස් දී ඇතැයි ද සෞඛ්‍ය අංශ පැවසී ය. මේ අතර චීනයේ සිට පැමිණෙන සියලුම මගීන් විශේෂ පර්යන්තයක් හරහා ගුවන් තොටුපාළට ඇතුළු කර ගැනීමට සෞඛ්‍ය අංශ පියවර ගෙන තිබේ. කටුනායක බණ්ඩාරනායක ගුවන් තොටුපළේ සෞඛ්‍ය අංශය පැවසුවේ, එම මගීන් විශේෂ පර්යන්තයක් ඔස්සේ පරීක්ෂාවට ලක්කර පරිශ්‍රයට ඇතුළත් කරගන්නා බවයි. කොරෝනා වෛරසය මෙරටට පැමිණිම වැළැක්වීමේ අරමුණින් එම පියවර ගෙන ඇති අතර ගුවන් තොටුපළේ සියලුම කාර්ය මණ්ඩලයට මුඛ ආවරණ පළඳින ලෙස උපදෙස් දී ඇතැයි ද සෞඛ්‍ය අංශ පැවසී ය."
    },
    {
        "content": "ඒ කතානායක කාර්යාලය කළ දැනුම් දීමකට අනුවයි. නිතිපති දෙපාර්තමේන්තුවේ ජ්‍යෙෂ්ඨ ප්‍රකාශකයෙකු සඳහන් කළේ, එම හමුව සිදුවන දිනය පිළිබඳ හෝ වේලාව සඳහන් කළ නොහැකි බවයි. මහාධිකරණ විනිසුරු ගිහාන් පිලපිටිය මහතා අත්අඩංගුවට ගැනීම සම්බන්ධයෙන් නිකුත් කර ඇති නියෝගය පිළිබඳ නීතිපතිවරයා එහිදී කතානායකවරයා හමුවේ කරුණු දැක්වීමට නියමිතව තිබේ. ඒ ආණ්ඩුක්‍රම ව්‍යවස්ථා සභාවේ දී ගත් තීරණයක් අනුවයි. එම සභාවේ සාමාජික රාජ්‍ය අමාත්‍ය මහින්ද සමරසිංහ මහතා ප්‍රකාශ කළේ, මහාධිකරණ විනිසුරු ගිහාන් පිලපිටිය මහතා අත්අඩංගුවට ගැනීම සම්බන්ධයෙන්, නීතිපතිවරයා නිකුත් කර ඇති නියෝගය පිළිබඳ ආණ්ඩුක්‍රම ව්‍යවස්ථා සභාවේ, විශේෂ අවධානයට ලක්වූ බවයි. ඒ එහි සභාපති කතානායක කරූ ජයසුරිය මහතාගේ ප්‍රධානත්වයෙන් පසුගිය දා රැස්වූ ව්‍යවස්ථා සභා රැස්වීමේදීයි. නීතිපති දප්පුල ද ලිවේරා මහතා විසින් ලබා දී තිබූ එම නියෝගය හේතුවෙන්, මහජනතාව අතර අධිකරණය පිළිබඳ විශ්වාසය බිඳ වැටීමට ඉඩකඩ ඇති බව ආණ්ඩුක්‍රම ව්‍යවස්ථා සභාවේදී සාකච්ඡාවට ලක් ව ඇතැයි, පාර්ලිමේන්තුවේ සන්නිවේදන දෙපාර්තමේන්තුව නිවේදනයක් නිකුත් කරමින් සඳහන් කළේ ය. එහි දැක්වෙන්නේ, මෙවැනි නියෝග නිසා අධිකරණ පද්ධතියේ ස්වාධීනත්වයට මෙන්ම විනිසුරුවරුන්ගේ වෘත්තිය ගරුත්වයට ද බලපෑම් එල්ල වන බවට, ව්‍යවස්ථා සභාවේදී දීර්ඝ ලෙස සාකච්ඡාවට ලක්වී ඇති බවයි."
    }
]